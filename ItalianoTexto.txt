IL VECCHIO E IL MARE
Ernest Hemingway
MONDADORI
Era un vecchio che pescava da solo su una barca a vela nella Corrente del
Golfo ed erano ottantaquattro giorni ormai che non prendeva un pesce. Nei primi
quaranta giorni lo aveva accompagnato un ragazzo, ma dopo quaranta giorni passati
senza che prendesse neanche un pesce, i genitori del ragazzo gli avevano detto che il
vecchio ormai era decisamente e definitivamente salao, che è la peggior forma di
sfortuna, e il ragazzo li aveva ubbiditi andando in un'altra barca che prese tre bei
pesci nella prima settimana. Era triste per il ragazzo veder arrivare ogni giorno il
vecchio con la barca vuota e scendeva sempre ad aiutarlo a trasportare o le lenze
addugliate o la gaffa1
 e la fiocina e la vela serrata all'albero. La vela era rattoppata
con sacchi da farina e quand'era serrata pareva la bandiera di una sconfitta perenne.
Il vecchio era magro e scarno e aveva rughe profonde alla nuca. Sulle guance
aveva le chiazze del cancro della pelle, provocato dai riflessi del sole sul mare
tropicale. Le chiazze scendevano lungo i due lati del viso e le mani avevano cicatrici
profonde che gli erano venute trattenendo con le lenze i pesci pesanti. Ma nessuna di
queste cicatrici era fresca. Erano tutte antiche come erosioni di un deserto senza
pesci.
Tutto in lui era vecchio tranne gli occhi che avevano lo stesso colore del mare
ed erano allegri e indomiti.
“Santiago” gli disse il ragazzo mentre risalivano la riva dal punto sul quale era
stata sistemata la barca. “Potrei ritornare con te. Abbiamo guadagnato un po' di
quattrini.”
Il vecchio aveva insegnato a pescare al ragazzo e il ragazzo gli voleva bene.
“No” disse il vecchio. “Sei su una barca che ha fortuna. Resta con loro.”
“Ma ricordati quella volta che sei rimasto ottantasette giorni senza prendere
pesci e poi ne abbiamo presi di enormi tutti i giorni per tre settimane di seguito.”
“Ricordo” disse il vecchio. “Lo so che non è perché dubitavi di me, che mi hai
lasciato.”
“È stato papà, che mi ha costretto a lasciarti. Sono un ragazzo e devo ubbidire.”
“Lo so” disse il vecchio. “È assolutamente normale.”
“Lui non ha molta fiducia.”
“No” disse il vecchio. “Ma noi sì. Vero?”
“Sì” disse il ragazzo. “Posso offrirti una birra alla Terrazza? e poi portiamo la
roba a casa.”
“Perché no?” disse il vecchio. “Tra pescatori.” 

Sedettero sulla terrazza e parecchi pescatori canzonarono il vecchio e lui non si
offese. Altri, pescatori più vecchi, lo guardarono e si sentirono tristi. Ma non lo
mostrarono e parlarono con garbo della corrente e a che profondità avevano gettato le
lenze e del bel tempo stazionario e di ciò che avevano visto. I pescatori fortunati di
quel giorno erano già rientrati e avevano già squartato i loro marlin;2 e li avevano
trasportati distesi su due assi, con due uomini barcollanti all'estremità di ogni asse, al
magazzino dei pesci dove aspettavano l'autocarro frigorifero che li portasse al
mercato all'Avana. Coloro che avevano preso pescecani li avevano portati allo
stabilimento sull'altra riva della baia dove li avevano issati alle carrucole per togliere
il fegato, tagliare le pinne e scuoiare le pelli e ridurre la carne a strisce per metterla
sotto sale.
Quando il vento veniva da est, dallo stabilimento giungeva l'odore attraverso il
porto; ma oggi lo si sentiva soltanto vagamente perché il vento era indietreggiato a
nord e poi si era smorzato e sulla terrazza si stava bene e c'era il sole.
“Santiago” disse il ragazzo.
“Sì” disse il vecchio. Stava stringendo il bicchiere fra le mani e pensava a tanti
anni fa.
“Posso andare a cercarti le sardine per domani?”
“No. Va a giocare al baseball. Sono ancora in grado di remare e Rogelio getterà
la rete.”
“Andrei volentieri. Se non posso pescare con te vorrei almeno esserti utile in
qualche modo.”
“Mi hai comprato una birra” disse il vecchio. “Sei già un uomo.”
“Quanti anni avevo la prima volta che mi hai preso sulla barca?”
“Cinque, e a momenti venivi ucciso perché ho issato il pesce troppo presto e lui
ha quasi fatto a pezzi la barca. Ricordi?”
“Ricordo la coda che sbatteva e rintronava e il banco che si è spaccato e il
frastuono delle mazzate. Ricordo che mi hai gettato a prua tra le lenze addugliate
fradicie e ho sentito tutta la barca rabbrividire e il frastuono che facevi mentre lo
prendevi a mazzate come quando si abbatte un albero, e l'odore dolce del sangue che
avevo addosso.”
“Te lo ricordi davvero o è perché te l'ho raccontato?”
“Ricordo tutto, dalla prima volta che siamo andati insieme.”
Il vecchio lo guardò con gli occhi bruciati dal sole, pieni di fiducia e di affetto.
“Se tu fossi mio figlio ti porterei fuori a tentare” disse. “Ma sei figlio di tuo
padre e di tua madre e hai trovato una barca fortunata.”
“Posso procurarti le sardine? So anche dove potrei procurarti quattro esche.”
“Mi sono avanzate quelle di oggi. Le metterò nel sale nella scatola.”
“Lascia che te ne dia quattro fresche.”
“Una” disse il vecchio. La speranza e la fiducia non l'avevano mai lasciato. Ma
ora si rafforzavano come quando sorge il vento.
“Due” disse il ragazzo. 
“Due” acconsentì il vecchio. “Non le hai rubate, vero?”
“Avevo voglia di farlo” disse il ragazzo. “Ma queste le ho comprate.”
“Grazie” disse il vecchio. Era troppo semplice per chiedersi quando avesse
raggiunto l'umiltà. Ma sapeva di averla raggiunta e sapeva che questo non era
indecoroso e non comportava la perdita del vero orgoglio.
“Domani sarà una giornata buona, con questa corrente” disse.
“Dove andrai?” chiese il ragazzo.
“Al largo, per rientrare quando cambia il vento. Voglio esser fuori prima di
giorno.”
“Cercherò di far venire anche lui al largo” disse il ragazzo. “Così, se prendi
qualcosa di molto grosso possiamo venire ad aiutarti.”
“Non gli piace lavorare troppo al largo.”
“No” disse il ragazzo. “Ma vedrò qualcosa che lui non riesce a vedere, magari
un gabbiano al lavoro, e lo farò venir fuori dietro a un delfino.”
“Ha gli occhi così mal ridotti?”
“È quasi cieco.”
“Strano” disse il vecchio. “Non è mai andato a caccia di tartarughe. È questo
che uccide gli occhi.”
“Ma tu sei andato a caccia di tartarughe per anni e anni, lungo la Mosquito
Coast, eppure hai gli occhi buoni.”
“Io sono un vecchio strano.”
“Ma sei forte abbastanza, adesso, per un pesce proprio grosso?”
“Credo di sì. E ci sono molti trucchi.”
“Portiamo a casa la roba” disse il ragazzo. “Così posso prendere il giacchio e
andare in cerca di sardine.”
Raccolsero l'attrezzatura della barca. Il vecchio si mise l'albero in spalla e il
ragazzo portò la tinozza di legno con le brune lenze ben ritorte addugliate, la gaffa
la fiocina con la sua asta. La tinozza con le esche era a poppa con la mazza che
serviva a domare i pesci grossi quando venivano rimorchiati. Nessuno avrebbe mai
derubato il vecchio, ma era meglio portare a casa la vela e le lenze pesanti perché la
rugiada poteva rovinarle, e pur essendo certo che nessuna persona del posto l'avrebbe
mai derubato, il vecchio riteneva che fosse inutile lasciare in una barca una gaffa e
una fiocina a far nascere tentazioni.
Risalirono insieme la strada fino alla capanna del vecchio, ed entrarono per la
porta spalancata. Il vecchio appoggiò alla parete l'albero con la vela serrata e il
ragazzo posò accanto a esso la tinozza e il resto dell'attrezzatura. L'albero era lungo
quasi quanto l'unica stanza che costituiva la capanna. La capanna era costruita con
scaglie dure di palma reale, quelle che chiamano guano, e dentro vi era un letto, una
tavola, una sedia e una zona sul pavimento di terriccio dove cucinare con la
carbonella. Sulle pareti brune fatte con le foglie piatte, sovrapposte, del guano
resistente e fibroso, vi era una fotografia a colori del Sacro Cuore di Gesù e un'altra 
della Vergine di Cobra. Erano ricordi della moglie. Una volta sulla parete c'era la
fotografia sbiadita della moglie, ma il vecchio l'aveva tolta perché si sentiva troppo
solo a vederla, e l'aveva messa su un angolo della mensola sotto la camicia pulita.
“Che cos'hai da mangiare?” chiese il ragazzo.
“Una pentola di riso giallo e pesci. Ne vuoi un po'?”
“No. Mangerò a casa. Vuoi che ti accenda il fuoco?”
“No. Lo accenderò più tardi. O magari mangio il riso freddo.”
“Posso prendere il giacchio?”
“Certo.”
Il giacchio non c'era, e il ragazzo ricordava il giorno in cui l'avevano venduto.
Ma recitavano questa commedia ogni giorno. Non c'erano pentole di riso giallo e
pesci, e anche questo il ragazzo lo sapeva.
“Ottantacinque è un numero che porta fortuna” disse il vecchio. “Ti piacerebbe
vedermene portare a casa uno da mezza tonnellata?”
“Ora prendo il giacchio e vado in cerca di sardine. Ti siedi al sole sulla porta?”
“Sì. Ho qui il giornale di ieri e voglio leggere il baseball.”
Il ragazzo non sapeva se anche quella del giornale di ieri fosse un'invenzione.
Ma il vecchio lo prese di sotto il letto.
“Me l'ha dato Perico alla bodega” spiegò.
“Ritorno appena ho trovato le sardine. Le terrò sul ghiaccio insieme, le tue e le
mie, e domattina ce le dividiamo. Quando ritorno mi racconti del baseball.”
“Non è possibile che gli Yankees4
 perdano”
“Ma ho paura degli Indians di Cleveland.”
“Abbi fede negli Yankees, figlio mio. Pensa al grande Di Maggio.”
“Ho paura dei Tigers di Detroit e degli Indians di Cleveland.”
“Stai attento, se no avrai paura anche dei Reds di Cincinnati e dei White Socks
di Chicago.”
“Tu studia la situazione, così quando ritorno me la racconti.”
“Cosa ne dici di comprare un biglietto della lotteria col numero ottantacinque?
Domani è l'ottantacinquesimo giorno.”
“Perché no” disse il ragazzo. “Ma, e l'ottantasette del tuo grande primato?”
“Non può succedere due volte. Credi che riuscirai a trovare un ottantacinque?”
“Posso ordinarlo.”
“Un biglietto. Costa due dollari e mezzo. Da chi ce li potremmo far prestare?”
“E facile. Io trovo sempre chi mi presta due dollari e mezzo.”
“Forse ci riuscirei anch'io. Ma cerco di non farmi prestare mai niente. Prima si
chiede in prestito. Poi si chiede l'elemosina.”
“Stai coperto, vecchio” disse il ragazzo. “Ricordati che siamo in settembre.”
“Il mese in cui arrivano i pesci grossi” disse il vecchio. “Chiunque sa fare il
pescatore, di maggio.”
“Ora vado per le sardine” disse il ragazzo. “Ricordati che siamo in settembre.”
Quando il ragazzo ritornò il vecchio si era addormentato sulla sedia e il sole era
calato. Il ragazzo tolse la vecchia coperta militare dal letto e la stese sul dorso della
seggiola e sulle spalle del vecchio. Erano spalle strane, ancora forti per quanto molto
vecchie, e anche il collo era ancora robusto e le rughe non erano molto visibili
quando il vecchio dormiva e aveva la testa piegata in avanti. La camicia era stata
rattoppata tante volte che pareva la vela e le toppe erano state sbiadite dal sole in
numerose gradazioni. Però la testa del vecchio era molto vecchia e quando aveva gli
occhi chiusi il viso era senza vita. Il giornale gli giaceva sulle ginocchia e il peso del
braccio lo tratteneva dal vento della sera. Era scalzo.
Il ragazzo lo lasciò come si trovava e quando ritornò il vecchio dormiva ancora
“Svegliati, vecchio” disse il ragazzo. E gli posò la mano su un ginocchio.
Il vecchio aprì gli occhi e per un attimo parve ritornare da lontano. Poi sorrise.
“Che cos'hai portato?” chiese.
“La cena” disse il ragazzo. “Ora ceniamo.”
“Non ho molta fame.”
“Su, vieni a mangiare. Non si può andare a pesca senza mangiare.”
“Sì, che si può” disse il vecchio alzandosi e raccogliendo il giornale e
piegandolo. Poi si mise a piegare la coperta.
“Tienti la coperta addosso” disse il ragazzo. “Non andrai a pesca senza
mangiare finché sono vivo io.”
“Allora vivi a lungo e riguardati” disse il vecchio. “Che cosa si mangia?”
“Riso e fagioli, banane fritte e un po' di stufato.”
Il ragazzo aveva portato questa roba dalla Terrazza in un portavivande di
metallo a due piani. In tasca aveva le due serie di coltelli, forchette e cucchiai, avvolte
in tovagliolini di carta.
“Chi ti ha dato questa roba?”
“Martin. Il padrone.”
“Bisogna che lo ringrazi.”
“L'ho già ringraziato io” disse il ragazzo. “Non c'è bisogno che lo ringrazi tu.”
“Gli darò la pancia di un bel pesce” disse il vecchio. “L'ha già fatto altre
volte?”
“Eh, sì.”
“Allora devo dargli qualcosa di più della pancia. È molto cortese, con noi.”
“Ha mandato anche due birre.”
“A me piace di più la birra nelle lattine.”
“Lo so. Ma questa è in bottiglia, è birra Hatuey, e devo portare indietro le
bottiglie.”
“È gentile da parte tua” disse il vecchio. “Vogliamo mangiare?”
“Te l'ho già chiesto” disse il ragazzo con garbo. “Non volevo aprire il
portavivande finché non eri pronto.”
Ora sono pronto disse il vecchio. “Dovevo soltanto lavarmi.”
Dove ti sei lavato pensò il ragazzo. La dotazione d'acqua del villaggio era
alla seconda traversa della discesa. Devo portargli qui dell'acqua" pensò il ragazzo
e un po' di sapone e un bell'asciugamano. Perché sono così sbadato? Devo
procurargli un'altra camicia e un giaccone per l'inverno e un paio di scarpe e un'altra
coperta."
“Lo stufato è squisito” disse il vecchio.
“Parlami del baseball” gli disse il ragazzo.
“Nella Lega americana, gli Yankees, come ho detto” disse soddisfatto il
vecchio. “Oggi hanno perduto” disse il ragazzo.
“Questo non vuol dir nulla. Il grande Di Maggio ha ritrovato se stesso.”
“Ci sono altri uomini nella squadra.”
“Si capisce. Ma tutto dipende da lui. Nell'altra Lega, tra Brooklyn e
Philadelphia sceglierei Brooklyn. Ma poi ripenso a Dick Sisler.”
“Non c'è mai più stato niente del genere. Colpisce le palle più lunghe che mi
sia mai capitato di vedere.”
“Ricordi quando veniva alla Terrazza? Avrei voluto portarlo a pescare, ma ero
troppo timido per chiederglielo. Allora ti ho chiesto di chiederglielo tu, ma anche tu
sei stato troppo timido.”
“Lo so. È stato un grande errore. Forse sarebbe venuto con noi. Così ci sarebbe
rimasto questo per tutta la vita.”
“Mi piacerebbe portare a pesca il grande Di Maggio” disse il vecchio. “Dicono
che suo padre era un pescatore. Forse era povero come noi e potrebbe capire.”
“Il padre del grande Sisler non è mai stato povero, e giocava nelle grandi
Leghe, lui, il padre, quando aveva la mia età.”
“Io quando avevo la tua età, mi trovavo davanti all'albero di una nave a vele
quadre che andava in Africa e la sera ho visto i leoni sulle spiagge.”
“Lo so. Me l'hai detto.”
“Dobbiamo parlare dell'Africa o del baseball?”
“Del baseball, direi” disse il ragazzo. “Dimmi del grande John J. McGraw.”
Disse Jota invece di I lungo.
“Anche lui ogni tanto veniva alla Terrazza, una volta. Ma era sgarbato e villano
e difficile, quando aveva bevuto. Si interessava di cavalli oltre che di baseball.
Almeno si portava sempre in tasca qualche elenco di cavalli e spesso diceva i nomi
dei cavalli al telefono.”
“Era un bravo allenatore” disse il ragazzo. “Mio padre dice che era il più bravo
di tutti.”
“Perché veniva sempre qui” disse il vecchio. “Se fosse stato Durocher a
continuare a venir qui tutti gli anni, tuo padre avrebbe pensato che era lui l'allenatore
più bravo di tutti.”
“Ma in realtà, chi è il più bravo allenatore, Luque o Mike Gonzales?”
“Secondo me sono pari.”
“E il pescatore più bravo di tutti sei tu.”
“No. Ne conosco di migliori.”
“Qué va” disse il ragazzo. “Ci sono molti pescatori bravi e alcuni grandi. Ma
come te ci sei soltanto tu.”
“Grazie. Mi rendi felice. Spero che non mi capiti un pesce così grosso da
dimostrarci che hai torto.”
“Non esiste un pesce così, se sei ancora forte come dici.”
“Può darsi che non sia forte come credo” disse il vecchio. “Ma conosco molti
trucchi e sono ostinato.”
“Ora dovresti andartene a letto, in modo da essere fresco domattina. Riporterò
io la roba alla Terrazza.”
“Allora buona notte. Domattina vengo a svegliarti.”
“Tu sei la mia sveglia” disse il ragazzo.
“La mia sveglia è l'età” disse il vecchio. “Perché i vecchi si svegliano così
presto? Sarà perché la giornata duri più a lungo?”
“Non lo so” disse il ragazzo. “So soltanto che i ragazzi dormono fino a tardi e
sodo.”
“Mi ricordo” disse il vecchio. “Ti sveglierò a tempo.”
“Non mi piace che sia lui a svegliarmi. È come se fossi meno di lui.”
“Lo so.”
“Dormi bene, vecchio.”
Il ragazzo uscì. Avevano mangiato senza luce sulla tavola e il vecchio si tolse i
calzoni e andò a letto al buio. Arrotolò i calzoni per farsi il guanciale, mettendovi
dentro il giornale. Si arrotolò nella coperta e dormì sugli altri giornali vecchi che
coprivano le molle del letto.
Si addormentò presto e sognò l'Africa quand'era ragazzo e le lunghe spiagge
dorate e le spiagge bianche, così bianche da far male agli occhi, e i promontori alti e
le grandi montagne brune. Ora viveva tutte le notti lungo quella costa e nel sogno
udiva il fragore dei frangenti e vedeva le barche indigene che li fendevano. Mentre
dormiva sentiva l'odore del catrame e della stoppa del ponte e sentiva l'odore
dell'Africa recato al mattino dal vento di terra.
Di solito quando sentiva l'odore del vento di terra si svegliava e si vestiva per
andare a svegliare il ragazzo. Ma stanotte l'odore del vento di terra giunse molto
presto e nel sogno capì che era troppo presto e continuò a sognare per vedere i picchi
bianchi delle isole che sorgevano dal mare e poi sognò i porti e le rade delle Isole
Canarie.
Non sognava più tempeste, né donne, né grandi avvenimenti, né grossi pesci,
né zuffe, né gare di forza e neanche di sua moglie. Ora sognava soltanto luoghi, e i
leoni sulla spiaggia. Giocavano come gattini nel crepuscolo e gli piacevano come gli
piaceva il ragazzo. Non sognava mai il ragazzo. Si svegliò, guardò la luna attraverso
la porta aperta e srotolò i calzoni e li indossò. Orinò fuori della capanna e poi risalì la
strada per svegliare il ragazzo. Il freddo del mattino lo fece rabbrividire. Ma il
vecchio sapeva che rabbrividendo si sarebbe scaldato e che presto avrebbe dovuto
remare.
La porta della casa dove dormiva il ragazzo non era chiusa a chiave, e il
vecchio l'aprì ed entrò in silenzio a piedi scalzi. Il ragazzo dormiva su un lettino nella
prima stanza, e il vecchio lo vide distintamente alla luce della luna morente. Gli prese 
con garbo un piede e lo strinse finché il ragazzo si svegliò e si voltò a guardarlo. Il
vecchio gli fece un cenno col capo, e il ragazzo prese i calzoni dalla sedia accanto al
letto e li infilò restando seduto sul letto.
Il vecchio uscì e il ragazzo gli andò dietro. Aveva sonno, e il vecchio gli cinse
le spalle col braccio e disse: “Mi dispiace”.
“Qué va” disse il ragazzo. “È quello che deve fare un uomo.”
Scesero la strada verso la capanna del vecchio e lungo tutta la strada, nel buio,
si muovevano uomini scalzi, che portavano in spalla l'albero della loro barca.
Quando giunsero alla capanna del vecchio, il ragazzo prese la cesta con le lenze
e la fiocina e la gaffa, e il vecchio si mise in spalla l'albero con la vela serrata.
“Vuoi un po' di caffè?” chiese il ragazzo. “Mettiamo le attrezzature in barca e
poi andiamo a prenderlo.”
Bevettero il caffè da lattine di latte condensato in un locale aperto il mattino
presto per i pescatori.
“Come hai dormito, vecchio?” chiese il ragazzo. Si stava svegliando adesso,
anche se gli riusciva ancora difficile uscire dal sonno.
“Benissimo, Manolin” disse il vecchio. “Ho molta fiducia, quest'oggi.”
“Anch'io” disse il ragazzo. “Ora devo andare a prendere le nostre sardine e le
tue esche fresche. Lui si porta l'attrezzatura da sé. Non permette mai a nessuno di
portargli niente.”
“Per noi è diverso” disse il vecchio “Ti lasciavo portare le cose quando avevi
cinque anni.”
“Lo so” disse il ragazzo. “Ritorno subito. Prendi un altro caffè. Qui ci fanno
credito.”
Uscì, scalzo sugli scogli di corallo, dirigendosi verso il frigorifero dov'erano
riposte le esche.
Il vecchio bevette lentamente il caffè. Non avrebbe preso altro per tutto il
giorno e sapeva che gli era indispensabile berlo. Da molto tempo non gli andava di
mangiare e non portava mai la colazione con sé. Aveva una bottiglia d'acqua a prua
della barca e non aveva bisogno di altro per tutto il giorno.
Il ragazzo ritornò con le sardine e le due esche avvolte in un giornale e scesero
la stradicciola che conduceva alla barca, sentendosi la sabbia ghiaiosa sotto i piedi, e
alzarono la barca e la misero in acqua.
“Buona fortuna, vecchio.”
“Buona fortuna” disse il vecchio. Adattò gli stroppi5
 dei remi agli scalmi e
sporgendosi avanti a spingere le pale nell'acqua, incominciò a remare al buio per
uscire dal porto. Vi erano altre barche che prendevano il mare da altre spiagge e il
vecchio udiva i tuffi e i colpi di remo pur non vedendoli ora che la luna era sotto le
colline.
A volte, in una barca, qualcuno parlava. Ma quasi tutte le barche erano
silenziose eccettuato il tuffo dei remi. Si allontanarono le une dalle altre appena uscite
dall'imboccatura del porto e ciascuna si avviò in quella parte di oceano in cui sperava 
di trovare pesci. Il vecchio intendeva dirigersi al largo e si lasciò l'odor della terra alle
spalle e remò nel fresco odor dell'oceano del primo mattino. Vide la fosforescenza
delle alghe del Golfo nell'acqua mentre remava in quella parte dell'oceano che i
pescatori chiamavano il gran pozzo perché vi era un salto improvviso di più di mille
metri in cui si adunavano pesci di ogni genere a causa del mulinello creato dalla
corrente contro le pareti ripide del fondo dell'oceano. Si concentravano qui
gamberetti e pesci da esca e a volte frotte di calamari nelle buche più profonde, che la
notte salivano alla superficie a far da nutrimento a tutti i pesci che passavano.
Nell'oscurità il vecchio sentì giungere il mattino e mentre remava udì il suono
tremolante dei pesci volanti che uscivano dall'acqua e il sibilo fatto dalle rigide ali
tese mentre si allontanavano librate nel buio. I pesci volanti gli piacevano molto ed
erano i suoi migliori amici, sull'oceano. Pensò con dolore agli uccelli, specialmente
alle piccole, delicate sterne nere, che volavano sempre in cerca di qualcosa senza
quasi mai trovar nulla e pensò: La vita degli uccelli è più dura della nostra, tranne
per gli uccelli da preda, pesanti e forti. Perché sono stati creati uccelli delicati e fini
comequeste rondini di mare se l'oceano può essere tanto crudele? Ha molta dolcezza
emolta bellezza. Ma può diventare tanto crudele e avviene così d'improvviso e questi
uccelli che volano, tuffandosi per la caccia, con quelle vocette tristi, sono troppo
delicati per il mare".
Pensava sempre al mare come a la mar, come lo chiamano in spagnolo quando
lo amano. A volte coloro che l'amano ne parlano male, ma sempre come se parlassero
di una donna. Alcuni fra i pescatori più giovani, di quelli che usavano gavitelli come
galleggianti per le lenze e avevano le barche a motore, comprate quando il fegato di
pescecane rendeva molto, ne parlavano come di el mar al maschile. Ne parlavano
come di un rivale o di un luogo o perfino di un nemico. Ma il vecchio lo pensava
sempre al femminile e come qualcosa che concedeva o rifiutava grandi favori e se
faceva cose strane o malvagie era perché non poteva evitarle. La luna lo fa reagire
come una donna, pensò.
Remava con regolarità e non faceva fatica perché non alterava la velocità, e la
superficie dell'oceano era piatta tranne di quando in quando per qualche mulinello
della corrente. Lasciava fare un terzo del lavoro alla corrente e allo spuntare dell'alba
si accorse di essere già più al largo di quanto avesse sperato.
Ho lavorato nei pozzi profondi per una settimana e non ho combinato niente,
pensò. Oggi voglio lavorare fuori dove ci sono i banchi di palamite e di alalonghe e
forse lì in mezzo ci sarà qualcosa di grosso.
Prima che fosse giorno chiaro aveva gettato le esche e si lasciava trasportare
dalla corrente. La prima esca giungeva a una profondità di quaranta tese.6
 La seconda
giungeva a settantacinque tese e la terza e la quarta erano affondate nell'acqua azzurra
per cento e centoventicinque tese. Le esche pendevano a testa in giù col gambo
dell'amo inserito nel pesce esca, legato e fissato solidamente, e tutta la parte ricurva
dell'amo, il braccio e la punta, era coperta di sardine fresche. L'amo passava
attraverso gli occhi delle sardine, che creavano così una mezza ghirlanda sull'acciaio
ricurvo. Non c'era parte dell'amo che non sarebbe riuscita dolce, odorante e saporita
per un bel pesce.
Il ragazzo gli aveva dato due piccoli tuna o alalonghe, freschi che stavano
appesi alle due lenze più profonde come sonde e alle altre due aveva messo un grosso
pesce azzurro e uno giallo che erano già stati usati; ma erano ancora in buone
condizioni e le sardine buonissime li rendevano profumati e appetitosi. Ogni lenza,
spessa come una grossa matita, era fissata a un bastoncino instabile in modo che ogni
volta che l'esca veniva tirata o sfiorata il bastoncino cadeva, e per ogni lenza c'erano
due duglie di quaranta tese che si potevano aggiungere ad altre duglie di riserva per
cui, in caso di necessità, un pesce poteva avere a disposizione più di trecento tese di
lenza.
Ora il vecchio vide cadere tre bastoncini fuori della barca e diede qualche colpo
garbato di remo per tener le lenze ben verticali e alle profondità giuste. Era già chiaro,
e da un momento all'altro poteva sorgere il sole.
Il sole sorse lieve dal mare e il vecchio vide le altre barche basse sull'acqua e
vicino alla riva, sparse nel corso della corrente. Poi il sole divenne più luminoso e
abbagliò l'acqua e poi, mentre sorgeva limpido, il mare liscio lo fece rimbalzare negli
occhi del vecchio dandogli un dolore acuto, per cui continuò a remare senza
guardarlo. Guardò giù nell'acqua e sorvegliò le lenze che scendevano diritte nel buio
dell'acqua. Egli le teneva più diritte di tutti gli altri e così nel buio della corrente c'era
un'esca in attesa a ogni livello, nel punto esatto in cui egli desiderava che si trovasse,
per qualunque pesce potesse passare in quel punto. Altri le lasciavano in balìa della
corrente e a volte erano a sessanta tese di profondità quando i pescatori credevano che
fossero a cento.
Ma, pensò, io le tengo al posto giusto. Soltanto non ho più fortuna. Ma chissà?
Forse oggi. Ogni giorno è un nuovo giorno. È meglio quando si ha fortuna. Ma io
preferisco essere a posto. Così quando viene sono pronto.
Ora il sole era alto da due ore e non gli faceva più tanto male agli occhi
guardare verso oriente. C'erano soltanto tre barche in vista, ora, ed erano molto basse
e lontane verso la riva.
Il primo sole mi ha sempre fatto male agli occhi da quando sono al mondo,
pensò. Però ho ancora gli occhi buoni. La sera posso guardarlo fisso senza veder
nero. E la sera è anche più forte. Ma la mattina fa male.
Proprio in quel momento vide davanti a sé una fregata7
 con le lunghe ali scure
che roteava nel cielo. Si calò in fretta, scendendo obliqua sulle ali spinte indietro, e
poi tornò a roteare.
“Ha trovato qualcosa” disse il vecchio ad alta voce. “Non sta soltanto a
guardare.”
Si avviò remando adagio e con regolarità verso il punto in cui l'uccello stava
roteando. Non si affrettò e tenne le lenze diritte. Ma forzò un poco la corrente, per cui
pur continuando a pescare senza commettere errori, pescava più in fretta di quanto
avrebbe fatto se non avesse avuto bisogno di servirsi della fregata. 
L'uccello si alzò più alto nell'aria e tornò a roteare con le ali immobili. Poi si
tuffò d'improvviso e il vecchio vide un pesce volante schizzare fuori dell'acqua e
procedere disperatamente sulla superficie.
“Delfini” disse il vecchio ad alta voce. “Grossi delfini.” Disarmò i remi e prese una lenza piccola dalla prua. Aveva un bozzello di ferro e un amo di misura media e il vecchio lo innescò con una sardina. Lo gettò a
mare e poi diede volta alla lenza su una bitta a poppa. Poi innescò un'altra lenza e la lasciò addugliata all'ombra della prua. Riprese a remare guardando l'uccello scuro
dalle lunghe ali che, ora, agiva basso sull'acqua. Mentre egli lo guardava, l'uccello calò di nuovo tendendo obliquamente le ali
per il tuffo e poi sbattendole all'impazzata e inutilmente mentre seguiva il pesce
volante. Il vecchio vedeva il contorno snello nell'acqua sollevata dai grandi delfini
mentre inseguivano il pesce in fuga. I delfini filavano sotto il volo del pesce per
trovarsi in acqua, a tutta velocità, quando il pesce si fosse rituffato. È una grande
frotta di delfini, pensò. Sono molto scostati gli uni dagli altri e il pesce volante ha
poche speranze. L'uccello non ha nulla da sperare. I pesci volanti sono troppo grossi
per lui e vanno troppo in fretta. Guardò il pesce volante saltar fuori dell'acqua più e più volte e i movimenti
vani dell'uccello. Quella frotta se n'è andata, pensò. Vanno troppo in fretta e troppo
lontano. Ma forse ne troverò uno disperso e forse il mio bel pesce è lì intorno. Il mio
bel pesce dev'essere da qualche parte. Ora le nuvole a terra si alzavano come montagne e la costa non era che una
lunga linea verde davanti alle colline grigio-azzurre. L'acqua era di un azzurro scuro,
adesso, così scuro che pareva violetto. Guardandovi dentro il vecchio vide il plancton
rosso sparso nell'acqua scura e la strana luce prodotta ora dal sole. Guardò le lenze
per vederle scendere diritte a perdita d'occhio nell'acqua e fu lieto di vedere tanto
plancton perché questo significava pesci. La strana luce prodotta dal sole nell'acqua,
ora che il sole era più alto, significava bel tempo, e così pure significava bel tempo la
forma delle nuvole a terra. Ma la fregata ormai era quasi invisibile e nulla si mostrava
sulla superficie dell'acqua tranne qualche chiazza gialla di sargassi sbiaditi dal sole e
la bolla violetta, stilizzata, iridescente, di una caravella10 che seguiva da vicino la
barca. Si voltò su un fianco e poi si raddrizzò. Galleggiava lietamente come una
vescica trascinandosi dietro per un metro i lunghi filamenti violetti immobili
nell'acqua. “Agua mala” disse il vecchio. “Brutta puttana.” Dalla posizione in cui si trovava, appoggiandosi lievemente ai remi guardò
nell'acqua e vide i pesciolini, dello stesso colore dei filamenti trascinati, che
nuotavano tra i filamenti e sotto l'ombra minuscola prodotta dalla bolla alla deriva.
Erano immuni a quel veleno. Ma gli uomini non lo erano e se qualche filamento si 
fosse impigliato nella lenza e vi fosse rimasto, limaccioso e violetto mentre il vecchio
stava lavorando su un pesce, gli sarebbero venute sulle braccia e sulle mani vesciche
e piaghe come quelle prodotte dal veleno dell'edera e della quercia. Ma queste
infezioni dell'agua mala venivano in fretta e colpivano come frustate.
Le bolle iridescenti erano belle. Ma erano le cose più false del mare e al
vecchio piaceva vederle mangiare dalle grandi tartarughe marine. Le tartarughe le
vedevano si avvicinavano a esse, poi chiudevano gli occhi, in modo da essere
completamente protette dentro il guscio e le mangiavano, coi filamenti e tutto. A1
vecchio piaceva vederle mangiare dalle tartarughe e gli piaceva camminarvi sopra
sulla riva dopo le tempeste e udirle esplodere quando le schiacciava con le piante
incallite dei piedi. Gli piacevano le testuggini verdi e le tartarughe embricate con la loro eleganza
e velocità e il loro grande valore e provava un cordiale disprezzo per le enormi carette
stupide, gialle nella corazza a scaglie, strane nel far l'amore e felici nel mangiare a
occhi chiusi le caravelle. Non aveva misticismi per le tartarughe anche se per molti anni era andato a
pescarle. Lo addoloravano tutte, anche le grandi sfargidi lunghe come la barca, che
pesavano una tonnellata. Molti sono spietati con le tartarughe perché il cuore della
tartaruga batte per molte ore dopo che è stata tagliata e squartata. Ma il vecchio
pensava: anch'io ho il cuore così e piedi e mani che assomigliano ai loro. Mangiava le
uova bianche per darsi forza. Le mangiava per tutto maggio per essere forte a
settembre e a ottobre per i pesci proprio grossi. Beveva anche una tazza di olio di fegato di pescecane ogni giorno dal grande
barile nella capanna dove molti pescatori tenevano le attrezzature. L'olio era lì per
tutti i pescatori che lo volevano. La maggior parte dei pescatori ne detestavano il
sapore. Ma non era peggiore dell'alzarsi alle ore in cui si alzavano e faceva molto
bene per il raffreddore e l'influenza e faceva bene agli occhi.
Ora il vecchio alzò lo sguardo e vide che l'uccello aveva ricominciato a roteare.
“Ha trovato del pesce” disse ad alta voce. Nessun pesce volante disturbava la
superficie dell'acqua e non vi erano pesci da esca sparsi. Ma mentre il vecchio
guardava, un piccolo tuna si alzò nell'aria, si voltò e si gettò a capofitto nell'acqua. Il
tuna splendette argenteo nel sole, e dopo che si fu tuffato nell’acqua ne balzarono
fuori altri e altri e saltavano in ogni direzione, battendo l'acqua e gettandosi a lunghi
balzi dietro l'esca. La stavano circondando e sospingendo.
Se non vanno troppo in fretta li raggiungo, pensò il vecchio e guardò la frotta
che faceva diventar bianca l'acqua e la fregata che ora calava e si tuffava sui pesci
esca costretti dal panico a restare alla superficie.
“Quell'uccello è di grande aiuto” disse il vecchio. Proprio in quel momento la
lenza a poppa gli si irrigidì sotto il piede, dove ne aveva tenuto un giro, e il vecchio
lasciò andare i remi e mentre teneva salda la lenza e incominciava a issare, sentì il
peso del piccolo tuna che tirava vibrando. La vibrazione aumentò mentre il vecchio
tirava e questi vide il dorso azzurro del pesce nell'acqua e i fianchi dorati prima di
capovolgerlo nella barca. Rimase a poppa nel sole, compatto e a forma di palla con igrandi occhi privi di intelligenza sbarrati mentre riversava la vita pulsante contro il
fasciame della barca coi rapidi colpi vibranti della coda veloce, dai contorni precisi. Il
vecchio per bontà lo colpì sulla testa e lo prese a calci, mentre il corpo ancora
tremava all'ombra della poppa.
“Alalonga” disse ad alta voce. “Sarà una bella esca. Potrà pesare quattro chili e
mezzo.” Non ricordava quando avesse incominciato a parlar forte da solo. In passato
quand'era solo cantava, e a volte cantava la notte quando era solo al timone nel suo
turno sulle barche da tartaruga o sui barconi a vela da pesca. Probabilmente aveva
incominciato a parlar forte da solo quando il ragazzo lo aveva lasciato. Ma non
ricordava. Quando pescavano insieme, lui e il ragazzo, di solito parlavano soltanto
quand'era necessario. Parlavano di notte o quando erano bloccati dalle burrasche. Era
considerata una virtù non parlare se non in caso di necessità, sul mare, e il vecchio
l'aveva considerata tale e l'aveva rispettata. Ma ora diceva spesso ad alta voce i suoi
pensieri poiché non vi era nessuno che potesse esserne disturbato.
“Se gli altri mi sentissero parlare forte penserebbero che sono matto” disse ad
alta voce. “Ma poiché non sono matto, non me ne importa niente. E quelli ricchi
hanno la radio in barca che parla con loro e dà le notizie del baseball.”
Ora non è il momento di pensare al baseball, pensò. Ora è il momento di
pensare a una sola cosa. Quella per cui sono nato. Forse ce n'è uno grosso dalle parti
di quella frotta, pensò. Non ne ho preso che una, delle alalonghe. Ma stanno andando
al largo o in fretta. Tutto quello che viene a galla oggi, va in fretta e verso nord-est.
Che sia l'ora? O il tempo, qualche segno che non conosco?
Non vedeva più il verde della riva, ormai, ma soltanto le cime delle colline
azzurre che si stendevano bianche come se fossero incappucciate di neve, e le nuvole,
che sopra di esse parevano alte montagne nevose. Il mare era molto scuro e la luce
creava prismi nell'acqua. Le chiazze innumerevoli di plancton erano ora cancellate
dal sole alto ed erano soltanto i grandi prismiprofondi nell'acqua azzurra che il vecchio vedeva ora con le lenze diritte nell'acquaprofonda un miglio. I tuna - i pescatori chiamavano così tutti i pesci di quella specie e li distinguevano coi veri nomi quando andavano a venderli o a scambiarli con esche - erano di nuovo scesi. Ora il sole era caldo e il vecchio lo sentiva sulla nuca e sentiva
il sudore scorrergli nella schiena mentre remava. Potrei farmi portare dalla corrente, pensò, e dormire e passarmi un doppino11 di
lenza intorno al pollice per svegliarmi. Ma oggi sono ottantacinque giorni e devo fare
una buona giornata di pesca. Proprio in quel momento guardando le lenze vide tuffarsi di colpo uno dei
bastoncini sporgenti. “Sì” disse “sì” e disarmò i remi senza far sobbalzare la barca. Si sporse a
prendere la lenza e la tenne con delicatezza tra il pollice e l'indice della mano destra.
Non sentì né sforzo né peso e tenne la lenza con leggerezza. Poi venne di nuovo. Questa volta era uno strappo di prova, né forte né pesante, e il vecchio sapeva esattamente che cos'era. A cento tese di profondità un marlin stava mangiando le
sardine che coprivano la punta e il gambo dell'amo dove l'amo curvato a mano sporgeva dalla testa del piccolo tuna. Il vecchio tenne la lenza con delicatezza, e teneramente, con la mano sinistra, la sciolse dal bastoncino. Ora poteva lasciarla
scorrere tra le dita senza che il pesce sentisse alcuna pressione. Così al largo dev'essere enorme in questo mese, pensò. Mangiale, pesce.
Mangiale. Mangiale, per favore. Sono belle fresche, e tu sei laggiù a cento tese in quell'acqua fredda al buio. Fai un altro giro al buio e torna indietro a mangiarle. Sentì il lieve strappo delicato e poi uno strappo più forte quando la testa della sardina doveva esser stata più difficile da staccare dall'amo. Poi più nulla. “Su” disse il vecchio ad alta voce. “Fai un altro giro. Vieni ad annusarle. Non
sono belle? Ora mangiale per benino e poi c'è il tuna. Duro e fresco e bello. Non fare
complimenti, pesce. Mangiale.” Aspettò con la lenza tra il pollice e l'indice, osservandola senza trascurare le altre perché il pesce avrebbe potuto nuotare più in alto o più in basso. Poi sentì lo stesso lieve strappo delicato. “Ora prende” disse il vecchio ad alta voce. “Voglia Dio che prenda.” Invece non prese. Se ne andò e il vecchio non sentì più nulla. “Non può essersene andato” disse. “Lo sa Cristo che non può essersene andato. Sta soltanto facendo un giro. Forse ha già abboccato una volta e se ne ricorda.” Poi sentì il lieve strappo alla lenza e fu la felicità. “Era soltanto un giro” disse. “Ora prende.” Fu la felicità sentire lo strappo lieve e poi qualcosa di duro e incredibilmente
pesante. Era il peso del pesce e il vecchio lasciò filare giù, giù, giù la lenza mentre si
svolgeva la prima duglia di riserva. Mentre la lenza scendeva sdrucciolandogli lieve
tra le dita, il vecchio continuava a sentire il gran peso, nonostante la pressione del
pollice e dell'indice fosse quasi impercettibile. “Che pesce” disse. “Lo tiene in bocca di traverso ora, e se lo sta portando via.”
Poi si volterà e lo inghiottirà, pensò. Non lo disse ad alta voce perché sapevache a dirle, le cose belle non succedono. Sapeva com'era grosso questo pesce e lo immaginava mentre si allontanava nel buio col tuna tenuto di traverso in bocca. In quel momento sentì che il pesce si fermava ma il peso c'era ancora. Poi il peso aumentò e il vecchio diede altra lenza. Aumentò per un attimo la pressione del pollice
e dell'indice e il peso crebbe e si diresse in profondità. “L'ho preso” disse. “Ora glielo faccio mangiare per bene.” Si lasciò scivolare la lenza fra le dita e intanto allungò 1a mano sinistra e
annodò 1'estremità delle due duglie di riserva col cappio delle due duglie di riserva
dell'altra lenza. Ora era pronto. Aveva tre duglie da quaranta tese di lenza di riserva,
adesso, oltre alla duglia già incominciata. “Mangiane ancora un po'” disse. “Mangia per bene.” Mangia in modo che la punta dell'amo ti entri nel cuore e ti uccida, pensò. Sali
con comodo e lascia che ti metta nel corpo la fiocina. Bene. Sei pronto? Ti sei
fermato abbastanza a tavola? “Ecco!” disse ad alta voce e diede uno strappo violento con tutt'e due le mani,
ricuperò un metro di lenza e poi tornò a tirare più e più volte, abbattendo
alternatamente le braccia sul cavo con tutta la forza delle braccia e il peso del corpo
rotato. Non accadde nulla. Il pesce si limitò ad allontanarsi lentamente e il vecchio
non riuscì a sollevarlo di un centimetro. La lenza era forte e adatta ai pesci pesanti ed
egli la resse con la schiena finché fu così tesa che ne schizzarono fuori alcune gocce
d'acqua. Poi incominciò a fare un lieve rumore sibilante nell'acqua ed egli continuò a
reggerla tenendosi in equilibrio contro il banco dei remi e curvandosi all'indietro per
resistere alla pressione. La barca incominciò a muoversi lentamente in direzione
nord-ovest. Il pesce proseguì con regolarità e procedettero lentamente sull'acqua calma. Le
altre esche erano ancora in acqua ma non c'era niente da fare.
“Come vorrei che ci fosse il ragazzo” disse il vecchio ad alta voce. “Sono
rimorchiato da un pesce e io faccio da bitta. Potrei fermare la lenza. Ma allora lui
potrebbe spezzarla. Bisogna che lo tenga più che posso e che gli dia lenza quando la
vuole. Grazie a Dio sta andando avanti, non in giù.”
Che cosa farò se decide di andare a fondo, non lo so. Che cosa farò se affonda e
muore non lo so proprio. Ma qualcosa farò. C'è un mucchio di cose da poter fare.
Continuò a reggere la lenza sulla schiena e ne osservò l'inclinazione nell'acqua
e guardò la barca che si spostava con regolarità in direzione nord-ovest.
Così morirà, pensò il vecchio. Non può andare avanti così per sempre. Ma
quattro ore dopo il pesce stava ancora nuotando con regolarità verso il largo,
rimorchiando la barca, e il vecchio stava ancora saldamente in equilibrio con la lenza
attraverso la schiena.
“Era mezzogiorno quando ha abboccato” disse. “E ancora non l'ho visto.”
Prima che il pesce abboccasse, il vecchio si era calzato bene in testa il cappello
di paglia e ora si sentiva tagliare la fronte. Aveva anche sete e si chinò in ginocchio e
stando attento a non urtare la lenza si spinse più avanti che poté a prua e prese con
una mano la bottiglia dell'acqua. L'aprì e ne bevve un sorso. Poi si appoggiò alla prua.
Si riposò sedendo sull'albero disarmato e cercò di non pensare e solamente resistere.
Poi si guardò alle spalle e vide che la terraferma era scomparsa. Non importa,
pensò. Posso sempre rientrare con le luci dell'Avana. Ci sono ancora due ore prima
che tramonti il sole e forse lui verrà fuori prima. Se no, forse verrà fuori con la luna.
Se no, forse verrà fuori con l'alba. Non ho crampi e mi sento forte. È lui che ha l'amo
in bocca. Ma che pesce, per tirare così. Deve avere la bocca stretta sul ferro. Mi
piacerebbe vederlo. Mi piacerebbe vederlo un momento solo per sapere contro che
cosa devo combattere.
Il pesce non cambiò mai percorso né direzione, per tutta quella notte, almeno
per quanto poteva saperne il vecchio guardando le stelle. Dopo la calata del sole scese
il freddo e il sudore del vecchio gli si asciugò sulla schiena e le braccia e le vecchie
gambe. Durante il giorno aveva preso il sacco che copriva la tinozza delle esche e
l'aveva steso al sole ad asciugare. Dopo la calata del sole se lo legò attorno al collo facendoselo ricadere sulla schiena e lo fece passare con cautela sotto la lenza che ora
gli attraversava le spalle. Il sacco faceva da cuscino sotto la lenza e il vecchio aveva
trovato un modo di star piegato in avanti appoggiandosi alla prua che gli permetteva
di stare quasi comodo. In realtà la posizione era soltanto un po' meno insopportabile;
ma a lui pareva quasi comoda.
Non posso farci niente, e neanche lui può farci niente, pensò. Almeno fino a
quando va avanti così.
Una volta si alzò in piedi e orinò fuori della barca e guardò le stelle e controllò
la direzione. La lenza segnava nell'acqua una striscia fosforescente che partiva
direttamente dalle sue spalle. Ora procedevano più lentamente e le luci dell'Avana
non erano molto forti, per cui capì che la corrente li stava trascinando verso oriente.
Se ci allontaniamo dalla luce dell'Avana, si vede che andiamo più verso oriente,
pensò. Perché se la direzione del pesce non cambia devo vederla per molte altre ore.
Chissà come andrà il baseball nelle grandi squadre quest’oggi, pensò. Sarebbe
magnifico avere una radio. Poi pensò: non smettere di pensarci. Pensa a quello che
stai facendo. Non devi fare stupidaggini.
Poi disse ad alta voce: “Come vorrei che ci fosse il ragazzo. Per potermi aiutare
e per vedere questa cosa”.
Nessuno dovrebbe mai restar solo, da vecchio, pensò. Ma è inevitabile. Devo
ricordarmi di mangiare il tuna prima che diventi cattivo, per mantenermi in forza.
Ricordati che, voglia o non voglia, devi mangiarlo in mattinata. Ricordati, disse a se
stesso.
Durante la notte, due focene si accostarono alla barca e il vecchio le udì
rigirarsi e sbuffare. Riconosceva la differenza tra gli sbuffi rumorosi del maschio e
quelli sospirosi della femmina.
“Sono buoni” disse. “Giocano e scherzano e fanno l'amore. Sono nostri fratelli
come i pesci volanti.”
Poi cominciò ad avere pena del grande pesce che aveva abboccato. È
meraviglioso e strano e chissà quanti anni ha, pensò. Non mi è mai capitato un pesce
così forte e che si sia comportato in modo così strano. Forse è troppo saggio per
saltare. Potrebbe uccidermi se saltasse o se si mettesse a correre forte. Ma forse ha già
abboccato molte volte e sa che la sua battaglia va combattuta in questo modo. Non
può sapere che c'è un uomo soltanto contro di lui, e che quest'uomo è un vecchio. Ma
come dev'essere grosso, e chissà quanto ne farò al mercato se la carne è buona. Da
come ha preso l'esca sembra un maschio e tira come un maschio e non c'è panico
nella sua lotta. Chissà se ha qualche piano o se è disperato come me?
Ricordò una volta che era rimasta presa all'amo la femmina di una coppia di
marlin che procedevano insieme. Il maschio lascia sempre nutrire prima la femmina,
e la femmina quando abboccò si gettò in una lotta folle, disperata di panico, che
presto la ridusse senza forze, e tutto il tempo il maschio le era rimasto accanto
incrociando la lenza e roteando con lei sulla superficie. Era rimasto così vicino che il
vecchio temeva di veder spezzare la lenza dalla coda tagliente come una falce e che
della falce aveva quasi la stessa dimensione e forma. Quando il vecchio l’aveva accostata con la gaffa e presa a mazzate, stringendo il rostro per l'estremità scabra e
pestandola sulla sommità della testa finché il colore dell'animale divenne quasi simile
a quello del rovescio degli specchi, e poi, con l'aiuto del ragazzo, l'aveva issata a
bordo, il maschio era rimasto accanto alla barca. Poi, mentre il vecchio districava le
lenze e preparava la fiocina, il maschio fece un gran balzo in aria accanto alla barca
per vedere dov'era la femmina e poi si tuffò a fondo, con le ali color lavanda che
erano le sue pinne pettorali ben distese e tutte le larghe strisce color lavanda in vista.
Era bello, il vecchio lo ricordava, e non era scappato.
E stata la cosa più triste che abbia mai visto, pensò il vecchio. Anche il ragazzo
era triste e le abbiamo chiesto scusa e l'abbiamo squartata senza indugi.
“Come vorrei che ci fosse il ragazzo” disse ad alta voce, e si sistemò sulle assi
tonde della prua e dalla lenza che gli attraversava le spalle sentì la forza del grosso
pesce che procedeva regolarmente nella direzione che aveva scelto.
Quando il mio inganno lo ha costretto a scegliere, pensò il vecchio.
Aveva scelto di restare nell'acqua profonda e scura al largo, fuori di tutte le
trappole e le reti e gli inganni. La scelta mia era stata quella di andare laggiù a
scoprirlo al di là di tutta la gente. Al di là di tutta la gente del mondo. Ora siamo
legati l'uno all'altro e lo siamo da mezzogiorno. E nessuno dei due ha qualcuno ad
aiutarlo.
Forse non avrei dovuto fare il pescatore, pensò. Ma è per questo che sono nato.
Devo assolutamente ricordarmi di mangiare il tuna appena si fa giorno.
Un po' prima dell'alba qualcosa abboccò a una delle esche che gli stavano alle
spalle. Udì il bastoncino che si spezzava e la lenza che incominciava a correre oltre il
bordo della barca. Nel buio il vecchio estrasse il coltello dalla guaina e reggendo tutto
il peso del pesce sulla spalla sinistra, si chinò indietro e tagliò la lenza contro la
barchetta.12 Poi tagliò l'altra lenza che gli stava più vicina e, al buio, annodò le
estremità delle duglie di riserva. Lavorò abilmente con una sola mano, e appoggiò il
piede sulle duglie per tenerle ferme mentre stringeva i nodi. Ora aveva sei duglie di
riserva. Ce n’erano due per ogni esca tagliata e le due dell'esca presa dal pesce ed
erano tutte legate insieme.
Quando fa giorno, pensò, mi occuperò dell'esca di quaranta tese e taglierò
anche quella e annoderò le due duglie di riserva. Vuol dire che avrò perso duecento
tese di buon cordel catalano e gli ami e i bozzelli. È roba che si può sostituire. Ma chi
sostituisce questo pesce, se abbocca qualche altro pesce e lo taglia fuori? Non so che
pesce fosse quello che ha abboccato l'esca adesso. Poteva essere un marlin o un pesce
spada o un pescecane. Non l'ho sentito tirare. Ho dovuto fare troppo in fretta a
sbarazzarmene.
Ad alta voce disse: “Come vorrei che ci fosse il ragazzo”. Ma il ragazzo non
c'è, pensò. Ci sei solamente tu, ed è meglio che ti occupi dell'ultima lenza adesso,
buio o non buio, e che tu la tagli e annodi le due duglie di riserva.
Così fece. Era difficile al buio, e una volta il pesce fece un balzo che lo gettò a
faccia in avanti causandogli un taglio sotto l'occhio. Il sangue gli scese lungo la guancia. Ma coagulò e si asciugò prima di giungere al mento e il vecchio si accostò
faticosamente alla prua e si appoggiò al legno. Sistemò il sacco e spostò con cura la
lenza in modo che si appoggiasse su un altro punto delle spalle e tenendola ferma con
le spalle, tastò con cura la pressione del pesce e poi provò con la mano la velocità
della barca nell'acqua.
Chissà perché ha dato quello scrollone, pensò. Forse il filo gli è scivolato sulla
schiena. Certo la schiena non può fargli male come la mia. Ma non è possibile che tiri
questa barca in eterno, per grosso che sia. Ora non c'è più niente che possa provocar
guai e ho una gran riserva di lenza, quanta se ne può desiderare al mondo.
“Pesce” disse con sommessa voce “resterò con te fino alla morte.”
Anche lui resterà con me, pensò il vecchio, e aspettò che sorgesse la luce.
Faceva freddo adesso, prima dell'alba, e il vecchio si strinse al legno per stare caldo.
Ce la farò finché ce la farà lui, pensò. E alla prima luce la lenza era tesa lontana,
profonda nell'acqua. La barca procedeva regolarmente e quando il primo sole sorse.
fu sulla spalla destra del vecchio.
“È diretto a nord” disse il vecchio. La corrente ci avrebbe spinto in direzione
est, pensò. Come vorrei che avesse voltato con la corrente. Avrebbe voluto dire che
era stanco.
Quando il sole fu più alto, il vecchio si rese conto che il pesce non si stancava.
Vi fu un unico segno favorevole. L'inclinazione della lenza rivelò che il pesce
nuotava a una profondità minore. Questo non significava necessariamente che
avrebbe fatto il salto. Ma poteva farlo.
“Dio, fa che salti” disse il vecchio. “Ho abbastanza lenza da dominarlo.”
Forse se aumento appena un tantino la tensione gli faccio male e lo faccio
saltare, pensò. Ora che è giorno bisognerebbe farlo saltare, in modo che si riempia
d'aria le sacche lungo la colonna vertebrale, e così non possa andare a morire a fondo.
Cercò di aumentare la tensione ma la lenza era stata tesa quasi fino a spezzarsi
da quando il pesce aveva abboccato e il vecchio sentì la resistenza quando si chinò
indietro per tirare e capì che non poteva aumentare lo sforzo. Non devo farla muovere
pensò, Ogni movimento allarga il taglio fatto dall'amo e allora quando il pesce salta
potrebbe liberarsi. Comunque mi sento meglio, ora che c'è il sole e una volta tanto
non ho da guardarlo in faccia.
Vi erano alghe gialle sulla lenza, ma il vecchio sapeva che si limitavano a fare
da freno e ne fu lieto. Erano le alghe gialle del Golfo che avevano emanato tanta
fosforescenza durante la notte.
“Pesce” disse “ti voglio bene e ti rispetto molto. Ma ti avrò ammazzato prima
che finisca questa giornata.”
Speriamo, pensò.
Un uccello minuscolo si avvicinò alla barca da nord. Era una silvia13 e volava
molto basso sull'acqua. Il vecchio capì che era molto stanca.
L'uccello giunse sulla poppa della barca e vi si posò. Poi volò attorno alla testa
del vecchio e si posò sulla lenza dove si senti più comodo. “Quanti anni hai?” chiese il vecchio all'uccello. “È il primo viaggio che fai?”
L'uccello lo guardò, mentre il vecchio parlava. Era troppo stanco perfino per
esaminare la lenza e barcollava mentre le zampe delicate la stringevano stretta.
“È ferma” gli disse il vecchio. “È troppo ferma. Non dovresti essere così stanco
dopo una notte senza vento. Dove si dirigono gli uccelli?”
Verso i falchi, pensò, che vengono in mare per cercarli. Ma non parlò di questo
all'uccello che comunque non l'avrebbe capito e avrebbe saputo fin troppo presto dei
falchi.
“Riposati bene, uccellino” disse. “Poi vai e rischia quel che devi rischiare come
qualsiasi uomo o uccello o pesce.”
Parlare gli dava coraggio, perché durante la notte la schiena gli si era irrigidita
e ora gli faceva molto male.
“Fermati in casa mia se vuoi, uccello” disse. “Mi dispiace non poter issare la
vela e trasportarti nel venticello che si sta alzando. Ma ho da fare con un amico.”
Proprio in quel momento il pesce diede uno strattone improvviso che fece
cadere il vecchio sulla prua e l'avrebbe scaraventato a mare se non avesse ritrovato
l'equilibrio e non avesse dato un po' di lenza.
L'uccello si era alzato in volo quando la lenza aveva sobbalzato e il vecchio
non l'aveva neanche visto andarsene. Tastò la lenza con cura con la mano destra e si
accorse di avere la mano insanguinata.
“Allora è stato ferito” disse ad alta voce, e ricominciò a tirare la lenza per
vedere se riusciva a far voltare il pesce. Ma quando giunse al punto della massima
tensione, si fermò e si rimise in equilibrio contro il peso della lenza.
“Incominci ad accorgertene, pesce” disse. “E Dio sa che me ne sto accorgendo
anch'io.”
Si guardò attorno in cerca dell'uccello perché gli sarebbe piaciuto averlo per
compagnia. L'uccello era scomparso.
Non ti sei fermato a lungo, pensò il vecchio. Ma sarà peggio dove andrai,
finché non arrivi a spiaggia. Come ho potuto lasciare che il pesce mi ferisse con
quello strattone? Si vede che sto diventando proprio stupido. O forse stavo guardando
l'uccellino e mi ero distratto. Ora penserò al lavoro e poi devo mangiare il tuna perché
non mi manchino le forze.
“Come vorrei che ci fosse il ragazzo, e come vorrei avere un po' di sale” disse
ad alta voce.
Spostando il peso della lenza sulla spalla sinistra e inginocchiandosi con
cautela, si lavò la mano in mare e ve la tenne immersa più di un minuto guardando la
scia di sangue che si allontanava e il movimento regolare dell'acqua contro la mano
mentre la barca procedeva.
“Ha rallentato molto” disse.
Il vecchio avrebbe voluto tenere più a lungo la mano nell'acqua salata, ma
aveva paura di un altro strattone improvviso del pesce e si rizzò mettendosi in
equilibrio e alzò la mano contro il sole. Era stata la lenza a fargli un taglio nella carne.
Ma era in un punto della mano che doveva lavorare. Sapeva che avrebbe avuto bisogno delle mani prima che tutto fosse finito, e non gli piaceva essersi tagliato
prima di cominciare.
“Ecco” disse quando la mano si fu asciugata. “Ora devo mangiare il piccolo
tuna. Posso prenderlo con la gaffa e mangiarlo qui comodamente.” Si inginocchiò e
con la gaffa trovò il tuna a poppa e lo tirò verso di sé senza farlo impigliare tra le
lenze addugliate. Reggendo di nuovo la lenza con la spalla sinistra e tenendosi in
equilibrio sulla mano e il braccio sinistro, tolse il tuna dal gancio della gaffa e rimise
la gaffa a posto. Posò un ginocchio sul pesce e tagliò strisce longitudinali di carne
rosso scuro, dal fondo della testa alla coda. Erano strisce a forma di cuneo e ne tagliò
dalla spina dorsale fino alla pancia. Quando ebbe tagliato sei strisce le distese sul
legno della prua, si pulì il coltello sui calzoni e sollevò per la coda la carcassa del
bonito per gettarla in mare.
“Non credo che riuscirò a mangiarne uno intero” disse, e con il coltello tagliò
una striscia a metà. Sentiva la pressione forte e regolare della lenza e gli venne un
crampo alla mano sinistra. Era stretta sul cavo pesante e il vecchio la guardò con
disgusto.
“Che razza di mano è mai questa” disse. “Se vuoi un crampo tientelo. Diventa
pure un artiglio. Non ti servirà a niente.”
Su, pensò, e guardò nell'acqua buia l'inclinazione della lenza. Adesso mangia,
che ti darà forza alla mano. Non è colpa della mano. Sei rimasto troppe ore con
questo pesce. Ma puoi restare con lui in eterno. Ora mangia il bonito.
Ne prese un pezzo e lo portò alla bocca e lo masticò lentamente. Non era
sgradevole.
Masticalo bene, pensò, e spremine tutti i succhi. Non sarebbe cattivo, a
mangiarlo con un po' di arancio o limone o sale.
“Come stai, mano?” chiese alla mano intorpidita, rigida come se fosse morta.
“Ora ne mangio un po' per te.”
Mangiò l'altra parte del pezzo che aveva tagliato in due. La masticò con cura e
poi sputò la pelle.
“Come va, mano? O è troppo presto per saperlo?”
Prese un altro pezzo e lo masticò.
È un bel pesce pieno di sangue, pensò. Ho avuto fortuna a trovar questo invece
di un delfino. Il delfino è troppo dolce. Questo non è per niente dolce e ha ancora
tutta la sostanza. Bisogna essere pratici, non c'è altro che conta, pensò. Vorrei avere un po' di
sale. E non so se il sole farà marcire o seccare quello che avanza, così è meglio che lo
mangi tutto anche se non ho fame. Il pesce va con calma e regolarità. Lo mangerò
tutto e poi sarò pronto. “Abbi pazienza, mano” disse. “Lo faccio per te.” Vorrei poter dar da mangiare al pesce, pensò. È mio fratello. Ma devo ucciderlo
e mantenermi forte per farlo. Lentamente e coscienziosamente mangiò tutte le strisce
appuntite di pesce.Si rizzò pulendosi la mano sui calzoni
Prefazione



Il remix di un Open Book
È abbastanza naturale per gli accademici, che si sentono dire continuamente “pubblica o muori”, voler sempre creare dal nulla qualcosa che sia una loro nuova creazione. Questo libro è un esperimento: non partire da zero, ma invece “remixare” il
libro dal titolo “Think Python: How to Think Like a Computer Scientist” scritto
da Allen B. Downey, Jeff Elkner ed altri.
Nel dicembre del 2009 mi stavo preparando a tenere il corso “SI502 - Networked
Programming” presso l’Università del Michigan per il quinto semestre consecutivo
e ho deciso che era tempo di scrivere un libro di testo su Python che si concentrasse
sull’esplorazione dei dati invece che sulla comprensione di algoritmi ed astrazioni.
Il nostro “assistente personale per l’analisi delle informazioni” ci ha rapidamente
detto che la parola “to” è stata usata sedici volte nei primi tre paragrafi di questo
capitolo.
Il fatto che i computer siano bravi in attività in cui gli umani non lo sono, è il motivo
per cui è necessario che tu diventi abile nel parlare un “linguaggio informatico”.
Una volta che avrai imparato questa nuova lingua, potrai delegare al tuo partner
(il computer) i compiti banali, ritagliandoti più tempo per le attività per cui sei più
portato. In altre parole, tu apporti a questa collaborazione creatività, intuizione
ed invettiva.
1.1 Creatività e motivazione
Sebbene questo libro non sia destinato a programmatori professionisti, la programmazione può essere un lavoro molto gratificante sia dal punto di vista finanziario
sia da quello personale. Scrivere programmi utili, eleganti e intelligenti affinché
possano essere utilizzati da altri è un’attività molto creativa. Il tuo computer o
il tuo Assistente Personale Digitale (PDA) di solito ha al suo interno molti programmi scritti da svariati team di sviluppatori, ciascuno dei quali in competizione
per conquistare la tua attenzione ed interesse. Fanno del loro meglio per soddisfare le tue esigenze e fornirti, nel contempo, una meravigliosa esperienza d’uso. In
alcune situazioni, quando si sceglie uno specifico software, i programmatori sono
direttamente gratificati dalla tua scelta.
Se pensiamo ai programmi come alla produzione creativa di team di programmatori,
probabilmente la seguente immagine è una visione più ragionevole del nostro


INTRODUZIONE
«Zarathustra» è l'opera personale di mio fratello,
storia delle sue intime esperienze, delle sue amicizie,
del suo ideale, dei suoi rapimenti, delle sue delusioni e
delle sue sofferenze più amare. Ma sopratutto si delinea qui, splendente, l'imagine della sua più alta speranza, del suo fine più determinato. La figura di Zarathustra apparve fin dai suoi primi anni a mio fratello,
il quale mi scrisse una volta d'averla già veduta in sogno quand'era bambino. A questa forma di sogno diede, secondo i tempi, nomi differenti; «ma alla fine – è
detto in una annotazione posteriore – io diedi la preferenza a un persiano. I persiani hanno, prima, pensato
la storia in modo vasto e completo. Un susseguirsi di
evoluzioni, ognuna presieduta da un profeta. Ogni
profeta ha il suo Hazar ed il suo regno di mille anni ».
Le concezioni generali di Zarathustra sono, come la
figura dell'annunziatore, di origine molto antica. Chi
studî attentamente l'opera postuma del 1869-1882 troverà in embrione il ciclo di idee di Zarathustra, come
per esempio l'ideale del superuomo che già si rileva in
tutti gli scritti dell'autore dall'anno 1873 al 1875. Rimando al primo e secondo volume di questa edizione
11
Così parlò Zarathustra F. Nietzsche
e cito soltanto i seguenti punti da Noi filologi: «Come
si può glorificare e lodare un intero popolo! Sono i solitari, anche presso i greci».
«I greci sono interessanti e importantissimi perchè
hanno una moltitudine di grandi solitari. Come fu possibile ciò? Bisogna studiarlo.
«M'interessa unicamente la posizione di un popolo
rispetto all'educazione dei singoli; e quella dei greci è
certamente molto favorevole allo sviluppo dei singoli,
non per la bontà del popolo, ma per la lotta dei cattivi
istinti.
«Si può attraverso felici invenzioni educare il grande individuo in modo del tutto differente e più alto di
quello nel quale egli fu educato finora attraverso il
caso. Vi sono ancora speranze: allevamento dell'uomo
importante». (Vol. II, Considerazioni inattuali).
Nel pensiero dell'allevamento del superuomo appare l'idea giovanile di Nietzsche che «lo scopo dell'umanità è nei suoi più alti esemplari» (oppure come
egli dice ancor più chiaramente in Schopenhauer
come educatore: «l'umanità deve continuamente lavorare per educare grandi, singoli uomini – e questo e
non altro è il suo problema»). Ma gli ideali posti là
quali i maggiori non sono più, ora, indicati come i tipi
più alti dell'umanità. No, su questo futuro ideale di
una futura umanità, il superuomo, il poeta ha ancora
disteso il velo del divenire. Chi può sapere fino a quale splendore ed a quale altezza si eleverà! Il poeta
12
Così parlò Zarathustra F. Nietzsche
esclama perciò, con passione in Zarathustra, dopo aver
esaminato il nostro maggiore concetto ideale, quello
del Redentore, secondo il nuovo valore della misura:
«Mai ancora ci fu un superuomo. Li vidi nudi entrambi, l'uomo più grande e l'uomo più piccolo: –
«S'assomigliano ancora troppo l'un l'altro. In verità,
anche il più grande lo trovai – troppo umano!»
«Allevamento del superuomo», questa espressione
fu più volte fraintesa. La parola «allevamento» significa: trasformazione attraverso nuove e più alte valutazioni, che devono regnare sull'umanità quali condottieri ed educatori del modo d'agire e della concezione
della vita. Il pensiero del superuomo è sopratutto da
comprendersi giustamente soltanto in connessione con
gli altri insegnamenti dell'autore di Zarathustra: l'ordinamento gerarchico, la volontà di potenza, e la trasmutazione di tutti i valori. Egli suppone che, per il risentimento di un cristianesimo debole e falsato, tutto
ciò che era bello, forte, superbo, potente – come le
virtù provenienti dalla forza – sia stato proscritto e
bandito e che perciò siano diminuite di molto le forze
che promuovono e innalzano la vita. Ma ora una nuova tavola di valori dev'essere posta sopra l'umanità,
cioè il forte, potente, magnifico uomo fino al suo punto più eccelso, il superuomo, che ci è adesso presentato con travolgente passione quale scopo della nostra
vita, della nostra volontà e della nostra speranza. E
come l'antico modo di valutare, che pregiava sommi
13
Così parlò Zarathustra F. Nietzsche
soltanto i deboli, i sofferenti, i caratteri moderati e
soccombenti, era necessariamente seguito da una umanità debole, sofferente, moderna; così il nuovo opposto modo di valutare (che si compendia nella sentenza:
tutto ciò che nasce dalla forza è buono, ciò che nasce
dalla debolezza è cattivo) deve presentare un gagliardo tipo sano, vigoroso, contento di vivere, e una apoteosi della vita.
Ma questo tipo non è un'immagine, la speranza di
un avvenire nebuloso e indistinto, lontano ancora migliaia d'anni, non è una nuova specie darwinistica intorno alla quale nulla si può sapere e sulla quale pesa
quasi una meschina ridicolaggine, ma dev'essere una
possibilità raggiungibile dall'umanità presente con tutte le sue forze spirituali e corporali, e raggiunta attraverso le nuove valutazioni.
L'autore di Zarathustra ricorda quel terribile esempio dell'inversione di tutti i valori: attraverso il cristianesimo per il quale l'intero mondo greco divinizzato,
l'indirizzo greco del pensiero e la gagliarda romanità
furono, in un tempo relativamente breve, quasi distrutti o trasformati. Non si potrebbe ora richiamare questa
rinnovata misura greco-romana dei valori, specie di
inversione, fatta più fine e profonda da una bimillenaria scuola di idee cristiane, e richiamarla in un tempo
per noi misurabile, fino a che sorga quel magnifico
tipo umano che dev'essere la nostra nuova fede, la no14
Così parlò Zarathustra F. Nietzsche
stra nuova speranza, e che noi siamo chiamati a preparare attraverso Zarathustra?
L'autore adopera nelle sue annotazioni private la
parola «superuomo» (per lo più sempre al singolare)
come designazione di «un tipo perfetto», in opposizione all'«uomo moderno»; ma indica sopratutto Zarathustra stesso come tipo del superuomo. Nell'Ecce Homo
egli s'affatica per darci chiara un'idea del precursore e
delle condizioni necessarie a questo tipo che ci sovrasta, mentre nella Gaia scienza dice: «Per comprendere
questo tipo si deve anzitutto presentare chiara la sua
presupposizione fisiologica: questa è quella che io
chiamo grande salute. Io non so illuminare meglio nè
più personalmente questo concetto di quanto abbia già
fatto in uno dei paragrafi di chiusa (af. 382) del quinto
libro di «Gaia Scienza».
«Noi gente nuova, senza nome, mal comprensibili –
dice il testo – noi esseri di un avvenire ancora ignorato, bisognamo, per un nuovo scopo, anche di un nuovo
mezzo, cioè di una nuova salute, più forte, accorta, tenace, ardita, più balda di quanto siano state le saluti finora. Colui l'anima del quale ha sete di esperimentare
l'intero cerchio dei valori e delle meraviglie a noi note
e di navigare intorno a tutte le coste di questo ideale
«mare interno», colui il quale dalle avventure della
propria esperienza vuol sapere qual'è il coraggio di un
conquistatore e di uno scopritore dell'ideale, come di
un artista, di un santo, di un legislatore, di un savio, di
15
Così parlò Zarathustra F. Nietzsche
un dotto, di un pio, di un asceta di vecchio stile: questi
ha bisogno anzitutto della grande salute – tale che non
solo si possiede, ma che pure continuamente si conquista e si deve conquistare, perchè e sempre di nuovo
la si dona e la si deve donare! – E ora, dopo che fummo così a lungo in cammino, noi argonauti dell'ideale,
più coraggiosi di quanto non sia ragionevole e abbastanza spesso naufragati e in cattive condizioni, pericolosamente sani, sempre di nuovo sani, ci sembra
come se, per ricompensa, avessimo un'altra inesplorata terra dinanzi a noi, una terra di cui nessuno vide
mai i confini, un al di là di tutti i paesi e i cantucci
dell'ideale avuti finora, un mondo, così esuberante di
bello, di straniero, di cose misteriose, temibili e divine, che la nostra curiosità, come il nostro desiderio di
possesso, sono trasportati fuori di sè, – ah, come oramai nulla più ci sazia!
«Come potremmo noi, dopo tale sguardo, con tale
fame ardente nel cervello e nella coscienza, accontentarci ancora dell'uomo attuale? Male abbastanza: ma è
inevitabile che noi guardiamo le sue speranze e le sue
mete più degne con una serietà difficile a mantenere,
anzi, forse neppur le guardiamo. Abbiamo dinanzi un
altro ideale, un meraviglioso, tentatore ideale pieno di
pericoli, al quale non potremmo persuadere alcuno,
perchè non ne diamo ad alcuno così facilmente il diritto: l'ideale di uno spirito che ingenuamente, cioè involontariamente e per esuberanza e forza impetuosa,
16
Così parlò Zarathustra F. Nietzsche
si trastulli con tutto ciò che si chiamò finora santo,
buono, intangibile, divino; per il quale la cosa più alta
in che il popolo trova a buon prezzo la misura del proprio valore, cioè pericolo, decadenza, umiliazione, o
almeno sollievo, cecità, significassero temporanea dimenticanza di sè; l'ideale di umani e sovrumani benessere e benevolenza, che apparirà spesso non umano;
per es., come quando si porrà accanto all'intera serietà
terrena che si ebbe finora, accanto alle solennità di atteggiamento, alle parole, al suono, alla morale, al
compito come alla loro involontaria e visibile parodia
– e con esso, ciò nonostante, forse si erge la gran serietà, è posto infine il proprio segno interrogatore, si
evolve il destino di un'anima, la lancetta si muove, la
tragedia comincia...».
Sebbene la figura di Zarathustra e una gran parte
dei pensieri principali di quest'opera si possano trovare molto prima nei sogni e negli scritti dell'autore,
«Così parlò Zarathustra» nacque però a Sils-Maria nel
1881, e ciò che condusse Nietzsche ad esprimere con
parole poetiche il nuovo ciclo di idee fu il pensiero
dell'eterno ritorno.
Nell'autunno 1888 mio fratello scrive appunto nei
suoi schizzi autobiografici detti «Ecce Homo» come
esso gli sia apparso alla mente: «La concezione fondamentale dell'opera, del pensiero dell'eterno ritorno,
questa più alta formula di affermazione che possa essere raggiunta – appartiene all'agosto dell'anno 1881:
17
Così parlò Zarathustra F. Nietzsche
è gettata su un foglio con la menzione: «6000 piedi al
di là dell'uomo e del tempo. Io andai quel giorno al
lago di Silvapiana tra i boschi, e mi fermai presso un
poderoso, piramidale tronco. Mi venne allora questo
pensiero. Se, da quel giorno, io risalgo un paio di mesi
indietro, trovo, come indizio, un'improvvisa e fermissima trasformazione del mio gusto sopratutto nella
musica. Si può forse considerare l'intero Zarathustra
come opera musicale; fu sicuramente come una rinascita artistica, una premessa. In un piccolo lago alpino
presso Vicenza, ove trascorsi la primavera del 1881,
scopersi insieme col mio maestro ed amico Peter Gast,
anch'esso un «risuscitato», che la fenice musica ci volava dinanzi con piume leggere e splendenti, come
mai per il passato».
Tra il principio e la fine agosto 1881 v'è la decisione di lasciar annunziare dalla bocca di Zarathustra,
con parole di inno e di ditirambo, la dottrina dell'eterno ritorno. Troviamo infatti, fra le sue carte, un foglio
scritto in quei giorni che ci pone chiaramente sotto gli
occhi il primo abbozzo di «Così parlò Zarathustra».
«Meriggio ed eternità.»
«Cenno di una nuova vita.»
Sotto sta scritto:
«Zarathustra, nato presso il lago di Urmi, abbandonò verso il trentesimo anno la sua patria, andò nella
18
Così parlò Zarathustra F. Nietzsche
provincia di Aria e compose nei dieci anni della sua
solitudine tra i monti il Zend-Avesta».
«Il sole della conoscenza sta di nuovo al suo meriggio: e intorno v'è il serpente dell'eternità nella sua luce
– è l'ora vostra, voi fratelli del meriggio».
Qui ci sono le seguenti note:
«Per il progetto di un nuovo modo di vivere.
Primo libro: Nello stile della prima frase della nona
sinfonia. Chaos sive natura: «Del disumanamento
della natura». Prometeo viene incatenato sul Caucaso.
Scritto con la crudeltà del κρἁτος, «della potenza».
Secondo libro: Fuggitivo - scettico - mefistofelico.
«Della incorporazione delle esperienze». Cognizione
- errore che diviene organico ed organizzante.
Terzo libro: Il più intimo e il più etereo che fosse
mai scritto: «Dell'ultima felicità del solitario» - il quale da appartenente ad altri è divenuto il «padrone di se
stesso» nel grado più alto: il perfetto ego: solo questo
ego possiede amore; ai primitivi gradini dove non è
raggiunta la maggior solitudine e il maggior dominio
di sè, v'è qualcosa che differisce dall'amore.
Quarto libro: Gran-ditirambico: «Annulus aeternitatis». Brama di vivere tutto ancora una volta, ed eterne volte. La perenne trasformazione: devi penetrare in
un breve spazio di tempo in molti individui. Il mezzo
è una continua lotta.
Sils Maria, 26 agosto 1881».
19
Così parlò Zarathustra F. Nietzsche
In quell'estate del 1881, mio fratello si sentì nuovamente, dopo molti anni, più debole e peggio di un
convalescente, e nella piena sensazione della sua precedente e ottima salute non nacque soltanto la «Gaia
scienza», – che per la sua intonazione dev'essere considerata come un annunzio di Zarathustra, bensì la
stessa opera di Zarathustra. Un destino crudele volle
ora che, appunto al tempo della sua guarigione, gli sopraggiunsero molte dolorose esperienze personali.
Egli sofferse profonde disillusioni nell'amicizia che
teneva così alta e sacra, e per la prima volta sentì, in
tutto il suo orrore, quella solitudine a cui è condannato
ogni grande. L'abbandono è qualcosa che differisce interamente da una solitudine volontaria e beatificante.
Come anelò allora al perfetto amico che lo comprendeva pienamente, al quale poteva dir tutto, e che credeva aver trovato fin dalla prima giovinezza e nei diversi periodi della sua vita! Ma ora che il suo sentiero
diveniva sempre più scoseso e pericoloso, non trovava
più alcuno che potesse andar con lui; così egli si creò
nella figura ideale del filosofo regale il perfetto amico,
e fece annunziare da lui i suoi scopi più alti e più sa -
cri.
Chiedere se, senza le amare esperienze del tempo
d'intervallo, egli avrebbe portato a compimento il primo abbozzo di «Così parlò Zarathustra» nell'estate del
1881, e vi avrebbero dominato quelle tonalità di gioia
che conosciamo dallo schema, è adesso una domanda
20
Così parlò Zarathustra F. Nietzsche
oziosa. Ma forse possiamo dire con Meister Eckardt,
anche nel rispetto di Zarathustra: «L'animale più svelto che vi conduce alla perfezione è il dolore».
Mio fratello scrive, circa il sorgere della prima parte di Zarathustra: «L'inverno 1882-1883 vissi in quell'ameno quieto golfo di Rapallo, non lungi da Genova,
che s'interna tra Chiavari e le alture di Portofino. La
mia salute non era ottima; l'inverno era freddo e oltre
misura piovoso; l'albergo piccolo dava immediatamente sul mare, così che di notte non si poteva dormire; ed avevo quasi in tutto l'opposto di ciò che sarebbe
stato desiderabile. Malgrado questo, e quasi a dimostrazione della mia frase che ogni cosa decisiva accade «non ostante tutto» fu in quell'inverno e in quelle
condizioni sfavorevoli che nacque il mio Zarathustra.
La mattina salivo verso il sud prendendo la strada magnifica che mena a Zoagli, costeggiata dai pini e che
domina il mare lontano; il pomeriggio, appena lo consentiva la mia salute, facevo il giro del golfo da Santa
Margherita sino a Portofino. Questa località e questo
paesaggio m'è ancor più caro per il grande amore portatogli dall'imperatore Federico III; nell'autunno circa
del 1886 io ero di nuovo su quella spiaggia quand'egli
visitò per l'ultima volta quel piccolo dimenticato regno di felicità. Mi venne così in mente, per queste ragioni, l'intero primo Zarathustra, sopratutto Zarathustra stesso, quale tipo; o piuttosto egli stesso m'afferrò...».
21
Così parlò Zarathustra F. Nietzsche
Questa prima parte di «Zarathustra» fu scritta in appena dieci giorni, dal principio fin verso la metà del
febbraio 1883. «La parte di chiusa fu appunto ultimata
nell'ora sacra in cui morì a Venezia R. Wagner».
Mio fratello indicò quel tempo, ad eccezione dei
dieci giorni nei quali scrisse «Zarathustra», come il
più cattivo per la sua salute; ma non intende con ciò le
sue precedenti condizioni di salute, bensì una forte influenza che lo colpì a Santa Margherita e lo oppresse
ancora per molte settimane a Genova. Ma intendeva
sopratutto lo stato dell'anima sua, quell'indescrivibile
abbandono per il quale aveva trovato parole di così lacerante dolore in Zarathustra.
Anche l'accoglienza che trovò la prima parte di Zarathustra fra conoscenti ed amici fu molto opprimente, giacchè non si sentì compreso da coloro ai quali la
diede. «Per molte cose che avevo detto non trovai alcuno maturo; Zarathustra è una dimostrazione che si
può parlare con la maggior chiarezza senza essere intesi da nessuno». Mio fratello fu grandemente scoraggiato da questa incomprensione; e siccome al medesimo tempo si disabituava con gran forza di volontà al
sonnifero cloralio, ch'egli aveva usato al tempo dell'influenza, la primavera seguente, (1883), che passò
in Roma, fu piuttosto triste. Egli scrive intorno a ciò:
«Seguì una triste primavera a Roma, dove conducevo
la mia vita, che non era facile. In fondo mi urtava quel
luogo indecoroso per il poeta di Zarathustra, che non
22
Così parlò Zarathustra F. Nietzsche
avevo scelto fra gli altri di mia volontà; volevo andare
ad Aquila, l'opposto di Roma, fondata appunto per inimicizia a Roma come io fonderò un giorno un luogo
in ricordo di un ateo e nemico comme il faut della
chiesa, mio vicino parente, il grande Hohenstaufen –
l'imperatore Federico II. Ma fu un destino per tutti:
dovetti tornare indietro. Infine mi acquetai in piazza
Barberini, dopo d'essermi stancato nell'affannosa ricerca di una contrada anticristiana. Temo d'aver chiesto una volta, per evitare cattivi odori, se ci fosse stata
una tranquilla camera per un filosofo nello stesso palazzo del Quirinale. Sopra una loggia, in alto, su questa piazza dalla quale si vede la città e si ode il mormorio della fontana; fu composta quella canzone così
solitaria come non era ancor mai stata pensata, del
canto notturno; a quel tempo avevo sempre nella fantasia una melodia di tristezza indicibile di cui ritrovavo il ritornello nelle parole: morto d'immortalità».
Quella primavera noi restammo un po' troppo a
Roma; e sotto l'influsso del tempo afoso e opprimente
ch'era sopraggiunto allora, e dello scoraggiamento cui
accennai, mio fratello decise di non scrivere più affatto, e ad ogni modo di non continuar Zarathustra, sebbene io mi fossi offerta di togliergli ogni pena per la
stampa e l'editore. Ma quando, il 17 giugno, ritornammo in Isvizzera ed egli visse di nuovo a contatto della
familiare salubre aria dei monti, si risvegliò allora tutta la sua gioconda volontà di creazione, ed egli mi
23
Così parlò Zarathustra F. Nietzsche
scrisse circa un futuro manoscritto in preparazione:
«Ho affittato qui per tre mesi: in realtà sono il più
gran pazzo se mi lascio scoraggiare a cagione dell'aria
italiana. Di quando in quando mi sorge il pensiero:
che avviene dopo? Il mio «avvenire» è per me la cosa
più oscura del mondo; ma siccome ho ancora molte
cose da compiere, dovrei pensare solo ad esse come al
mio avvenire e lasciare il resto a te e agli dèi».
La seconda parte di Zarathustra fu scritta tra il 26
giugno e il 6 luglio a Sils-Maria: «Tornato, l'estate,
nel sacro luogo dove mi balenò alla mente la prima
idea di Zarathustra, io trovai la seconda parte dell'opera. Dieci giorni furono sufficienti; non ne bisognai di
più in nessun caso, nè per la prima nè per la terza o
per l'ultima parte».
Egli parlò spesso dello stato di rapimento durante il
quale scrisse Zarathustra, come fosse propriamente assalito da una folla di pensieri lungo le sue passeggiate
girovaghe, e potesse solo prenderne, in fretta, alcuni
appunti a lapis, nel suo taccuino; appunti che egli, ritornando, scriveva poi in inchiostro, fino a tarda notte.
Egli mi dice in una lettera: «Tu non puoi farti facilmente un giusto concetto della veemenza di queste
formazioni»; e descrive con entusiasmo appassionato,
nel Ecce Homo (autunno 1883) l'incomparabile stato
d'animo in cui fu creato Zarathustra:
«V'è qualcuno, alla fine del secolo XIX, che abbia
un concetto chiaro di ciò che i poeti dei vecchi tempi
24
Così parlò Zarathustra F. Nietzsche
chiamavano ispirazione? In caso contrario voglio descriverlo. Con un briciolo di superstizione si potrebbe
infatti appena negare l'idea di essere soltanto incarnazione, strumento, medium di forze prepotenti. Il concetto di rivelazione nel senso che d'improvviso, con
indicibile sicurezza e profondità, qualcosa si palesi, si
faccia sentire, e agiti, e scuota, nel più profondo, descrive semplicemente la consistenza del fatto. Si sente
– non si cerca; si prende, – non si chiede chi dia; un
pensiero lampeggia imperioso senza indugio, – io non
ho mai avuto possibilità di scelta. Un rapimento la cui
tensione si risolve in una crisi di lagrime, e durante il
quale il passo ora involontariamente freme, ora diviene lento; una perfetta estrinsecazione con la più distinta coscienza d'infiniti sottili brividi e tremiti fino alla
punta dei piedi; una profondità di gioia nella quale ciò
che v'è di più doloroso e di più cupo non agisce quale
contrasto ma come una tinta, richiesta e necessaria, in
una tale esuberanza di luce, un istinto di ritmiche condizioni teso sul grande spazio delle forme (la lunghezza, il bisogno di un ritmo più teso, è quasi la misura
per la forza dell'ispirazione, una specie di compenso
per la sua pressione e la sua tensione). Tutto accade,
nel punto culminante, involontariamente, ma come in
un uragano di sentimenti di libertà, di cose incondizionate, di potenza, di divinità. L'involontarietà delle
imagini, delle similitudini è il fatto più meraviglioso;
non si ha più concetto alcuno di ciò che sia imagine,
25
Così parlò Zarathustra F. Nietzsche
similitudine, tutto si presenta come l'impressione più
vicina, più giusta, più semplice. Sembra, in realtà, per
ricordare una parola di Zarathustra, come se le stesse
cose potessero essere similitudini: «Qui tutte le cose
giungono carezzevoli alla tua parola e ti allettano, perchè vogliono cavalcar sul tuo dorso. Per questa similitudine tu cavalchi a quella verità. Qui ti si rivelano le
parole di tutto l'essere e gli scrigni segreti delle parole; ogni esistenza vuol qui divenir parola, ogni divenire vuole imparare da te a parlare». Questa è la mia
esperienza dell'ispirazione; io non dubito che si debbano risalire dei secoli per trovare qualcuno che mi
possa dire: è pure la mia».
Nell'autunno 1883 mio fratello lasciò l'Engadina e
venne per alcune settimane in Germania; l'inverno seguente 1883-1884, dopo alcune gite a Stresa, Genova
e Spezia, soggiornò a Nizza, dove egli si sentì così
bene a cagione del clima, che scrisse la terza parte di
Zarathustra: «Durante l'inverno, sotto l'alcionico cielo
di Nizza che contemplavo allora per la prima volta in
vita mia, io concepii il terzo Zarathustra – e lo terminai. Soltanto un anno, calcolato per tutto il lavoro.
Molti luoghi e molti promontori ignorati di Nizza furono consacrati in me da momenti indimenticabili;
quella parte decisiva, che porta il titolo di «Delle tavole vecchie e delle nuove», fu pensata durante la faticosa salita dalla stazione ai meravigliosi nidi rocciosi
moreschi di Eza. L'agilità dei muscoli era sempre
26
Così parlò Zarathustra F. Nietzsche
maggiore in me quando fluiva più ricca la forza creatrice. Il corpo è entusiasta, lasciamo star l'anima... Mi
si potè vedere spesso danzare; io potevo allora passeggiare sui monti per sette, otto ore, senza un indizio di
stanchezza, dormivo bene, ridevo molto –, godevo di
un vigore e di una pazienza perfetti».
Ognuna delle tre parti di Zarathustra nacque così
dopo una preparazione più o meno lunga, come sopra
accennai, in circa dieci giorni. Soltanto l'ultima parte
fu composta con alcune interruzioni. I primi appunti
furono scritti durante un comune soggiorno a Zurigo
nel Settembre 1884; subito li seguì una prima elaborazione a Mentone nel Novembre 1884 e, dopo una pausa più lunga, il manoscritto fu terminato tra la fine di
gennaio e la metà di febbraio del 1885, a Nizza. Mio
fratello lo intitolò allora quarta ed ultima parte; ma già
prima, della pubblicazione privata, e poco tempo
dopo, mi scriveva di voler comporre una quinta ed una
sesta parte, sulla qual cosa esistono tuttavia disposizioni. Questa parte quarta (nel cui manoscritto pronto
per la stampa è la nota: «Per i miei amici soltanto, non
per il pubblico») egli la considerava come alcunchè di
interamente personale, e imponeva a quei pochi ai
quali ne regalò un esemplare la più stretta segretezza.
Egli pensò spesso se fosse il caso di pubblicare pur
questa parte, ma credette di non poterlo fare senza
mutarne in precedenza alcune parti. Ad ogni modo destinò i quaranta esemplari della quarta parte, stampati,
27
Così parlò Zarathustra F. Nietzsche
dell'intero manoscritto, quale dono per «coloro che ne
fossero, presso di lui, benemeriti». Sotto questo punto
di vista egli ebbe occasione di regalare soltanto sette
esemplari – tanto era allora solitario e incompreso.
Già al principio dell'origine di questa storia io ho
addotto le ragioni che spinsero mio fratello a incorporare in un persiano la figura ideale del suo reale filosofo; ma perchè appunto debba essere Zarathustra
quegli nella bocca del quale egli pose le sue nuove
dottrine, ce lo dice egli stesso nelle seguenti parole:
«Non mi si è chiesto, e si sarebbe dovuto chiedermelo,
ciò che, appunto nella mia bocca, nella bocca del primo immoralista, significasse il nome di Zarathustra:
giacchè ciò che stabilisce la spaventosa unicità di quel
persiano nella storia è appunto il contrario. Zarathustra vide dapprima la vera ruota nel meccanismo delle
cose, nella lotta del bene e del male – la traduzione
della morale nella metafisica quale forza, causa, scopo
in sè, è opera sua. Ma questa domanda sarebbe, in fondo, già la risposta. Zarathustra creò questo fatalissimo
errore, la morale. Dev'essere, per conseguenza, anche
il primo che lo riconosce. Non solo che abbia qui un'esperienza più lunga e maggiore di quanto ebbe mai un
pensatore – l'intera storia è la confutazione sperimentale della frase del così detto «orientamento morale
del mondo»: – ma il più importante è l'essere, Zarathustra, più verace di tutti i pensatori. La sua dottrina,
ed essa soltanto, ha come più alta virtù la veracità – si
28
Così parlò Zarathustra F. Nietzsche
oppone cioè alla viltà dell'«idealista», che fugge dinanzi alla realtà; Zarathustra ha più valore in corpo
che non tutti i pensatori presi insieme. Dir la verità e
tirar bene le frecce: questa è la virtù persiana. Mi si
comprende... Il trionfo sulla morale a cagione della
verità, il trionfo sul moralista nelle sue antitesi – in
me: – questo significa nella mia bocca il nome di Zarathustra».
Archivio Nietzsche
Weimar, Luglio 1920.
ELISABETH FÖRSTER-NIETZSCHE.
29
Così parlò Zarathustra F. Nietzsche
PARTE PRIMA
PROLOGO DI ZARATHUSTRA
30
Così parlò Zarathustra F. Nietzsche
1.
Allorchè Zarathustra ebbe raggiunto il trentesimo
anno, abbandonò il paese nativo ed il nativo lago e andò
sulle montagne. Ivi godè del suo spirito e della sua solitudine e non se ne stancò per dieci anni. Ma alla fine il
suo cuore si cangiò – e un mattino, levatosi con l'aurora
si mise di fronte al sole e gli disse:
O grande astro! Che sarebbe della tua beatitudine, se
tu non avessi coloro ai quali risplendi?
Da dieci anni vieni quassù nella mia caverna; ti saresti tediato della tua luce e di questo cammino, se non
fosse per me, per l'aquila mia e pel mio serpente.
Ma noi ti attendevamo ogni mattina, prendevamo il
tuo superfluo, benedicendoti in cambio.
Guarda, mi è venuta in disgusto la mia sapienza;
come l'ape che ha raccolto troppo miele, ho bisogno di
mani che si tendano a me.
Vorrei donare e distribuire fin che i savi tra gli uomini fossero ridivenuti lieti della loro follia e i poveri della
loro ricchezza.
Perciò debbo discendere nel profondo: come tu fai la
sera quando scomparisci dietro il mare e dispensi la luce
tua anche al mondo degli inferi, tu astro fulgentissimo!
31
Così parlò Zarathustra F. Nietzsche
Al pari di te, io debbo tramontare, come dicono gli
uomini, tra i quali voglio discendere.
Benedicimi dunque, occhio tranquillo, che puoi contemplare senza invidia anche una felicità troppo grande!
Benedici il calice che sta per traboccare, affinchè l'acqua ne esca dorata e porti da per tutto il riflesso della tua
gioia!
Vedi! Questo calice vuol essere vuotato un'altra volta
e Zarathustra vuol ridivenire uomo. Così cominciò la discesa di Zarathustra.
2.
Zarathustra discese solo, dalla montagna, e non si incontrò con alcuno. Ma quando giunse nei boschi subito
gli si levò dinanzi un vecchio che aveva abbandonato la
sua sacra capanna per cercare radici nella selva. E così
parlò il vecchio a Zarathustra:
«Non mi è straniero questo viaggiatore; molti anni or
sono egli passò di qui. Si chiamava Zarathustra; ma ora
è mutato.
Portavi allora la tua cenere al monte; – vuoi tu oggi
portare il fuoco nelle valli? Non temi il castigo degli incendiarî?
Sì, io riconosco Zarathustra. L'occhio suo è puro e
sulle labbra non nasconde segno di disgusto. Non s'avanza egli simile a un danzatore?
32
Così parlò Zarathustra F. Nietzsche
Zarathustra si è trasformato; è ridivenuto un bambino;
Zarathustra è un ridesto; che vuoi tu ora fra i dormienti?
Tu vivevi nella solitudine come in mezzo al mare, e il
mare ti cullava. Ahimè, vuoi tu approdare? Ahimè, vuoi
novellamente trascinare da te stesso il tuo corpo?».
Zarathustra rispose: «Io amo gli uomini».
«Perchè – disse il santo – mi rifugiai nella selva e nel
deserto? Non forse perchè amai troppo gli uomini?
Ora amo Dio e non amo gli uomini. L'uomo è per me
una cosa troppa imperfetta. L'amore per gli uomini mi
ucciderebbe».
Zarathustra rispose: «Non parlai d'amore! Io reco agli
uomini un dono».
«Non dare loro nulla – disse il santo. – Togli loro
piuttosto qualche cosa o aiutali a portarla – codesto gioverà loro più di tutto: purchè giovi anche a te! E se vuoi
donar loro qualcosa, non dare più di una elemosina e attendi che essi te la chiedino!»
«No, rispose Zarathustra, io non dispenso elemosine.
Non sono abbastanza povero per far ciò».
Il santo rise di Zarathustra e parlò così: «Allora, vedi
un po' se essi accettano i tuoi tesori! Essi diffidano dei
solitari e non credono che noi veniamo per donare.
I nostri passi risuonano troppo solitari traverso le loro
strade. E come quando di notte, dai loro letti, odono
camminare un uomo, molto prima del levar del sole, si
chiedono: dove va codesto ladro?
33
Così parlò Zarathustra F. Nietzsche
Non andare tra gli uomini e rimani nella selva! Va
piuttosto tra gli animali! Perchè non vuoi tu essere come
me – un orso tra gli orsi, un uccello tra gli uccelli?»
«E che cosa fa il santo nella selva?» domandò Zarathustra.
Rispose il santo: «Io compongo canzoni e le canto; e
quando le compongo, rido, piango e mormoro: così lodo
Iddio.
Col cantare, col piangere, col ridere e col mormorare,
io lodo Iddio che è il mio nume. Ma che cosa ci porti tu
in dono?».
Quando Zarathustra ebbe udito queste parole, salutò
il santo e disse: «Che cosa avrei io da darvi? Ma lasciatemi partir presto, perchè non vi tolga nulla!». E così si
separarono, l'un dall'altro, il vecchio e l'uomo, ridendo
come ridono due fanciulli.
Ma quando Zarathustra fu solo, parlò così al suo cuore: «Sarebbe dunque possibile! Questo vecchio santo
non ha ancora sentito dire, nella sua foresta, che Dio è
morto!».
3.
Quando Zarathustra giunse alla vicina città che è
presso le foreste, trovò gran popolo raccolto sul mercato: poichè era corsa voce che vi si sarebbe veduto un funambolo. E Zarathustra così parlò al popolo:
34
Così parlò Zarathustra F. Nietzsche
«Io insegno a voi il Superuomo. L'uomo è cosa che
deve essere superata. Che avete fatto voi per superarlo?
Tutti gli esseri crearono finora qualche cosa oltre sè
stessi: e voi volete essere il riflusso di questa grande
marea, e tornare piuttosto al bruto anzichè superare l'uomo?
Che cosa è la scimmia per l'uomo? Una derisione o
una dolorosa vergogna. E questo appunto dev'essere
l'uomo per il Superuomo: una derisione o una dolorosa
vergogna.
Voi avete tracciata la via dal verme all'uomo, ma
molto c'è ancora in voi del verme. Una volta eravate
scimmie, e ancor adesso l'uomo è più scimmia di tutte le
scimmie. Ma anche il più saggio, fra di voi, non è che
una cosa sconnessa, un essere ibrido tra pianta e fantasma.
E nondimeno vi consiglio io forse di divenir piante o
fantasmi?
Ecco, io vi insegno il superuomo!
Il superuomo è il senso della terra. Dica la vostra volontà: il superuomo sia il senso della terra!
Vi scongiuro, fratelli miei, restate fedeli alla terra, e
non credete a coloro che vi parlano di speranze soprannaturali. Sono avvelenatori, lo sappiano o no.
Sono spregiatori della vita, moribondi, avvelenatori
di sè medesimi; la terra ne è stanca: se ne vadano dunque!
35
Così parlò Zarathustra F. Nietzsche
L'oltraggio a Dio era una volta il maggior delitto: ma
Dio è morto e morirono con lui anche questi bestemmiatori.
Oltraggiar la terra è quanto vi sia di più terribile, e
stimare le viscere dell'imperscrutabile più che il senso
della terra è una colpa spaventosa.
Una volta l'anima guardava con disprezzo il corpo: e
quel disprezzo era una volta il più alto ideale – lo voleva
magro, odioso, affamato. Pensava, in tal modo, di sfuggire a lui e alla terra.
Oh, quest'anima era anch'essa magra, odiosa, affamata: e la crudeltà sua gioia suprema.
Ma voi pure, fratelli miei, ditemi: che cosa vi rivela il
vostro corpo intorno all'anima vostra? Essa non è forse
miseria e sozzura, e compassionevole contentezza di sè
medesima?
In verità l'uomo è fangosa corrente. Bisogna addirittura essere un mare per poter ricevere in sè un torbido
fiume senza divenire impuro.
Ecco, io vi insegno il superuomo: egli è questo mare,
e in esso può inabissarsi il vostro grande disprezzo.
Che di più sublime potete voi sperimentare? Ecco l'ora del maggior disprezzo, l'ora nella quale vi verrà a
noia non solo la vostra felicità, ma anche la vostra ragione e la vostra virtù.
L'ora in cui dite: «Che importa la mia felicità? Essa è
povertà e sozzura e miserabile contentezza. Ma la mia
felicità dovrebbe giustificare la vostra stessa vita!».
36
Così parlò Zarathustra F. Nietzsche
L'ora in cui dite: «Che importa della mia ragione?
Brama essa la scienza come il leone il nutrimento? Essa
è povertà e sozzura e una miserabile contentezza!».
L'ora in cui dite: «Che importa della mia virtù? Non
mi ha ancor reso furibondo. Come sono stanco del mio
bene e del mio male! Tutto ciò è miseria e sozzura e miserabile contentezza!».
L'ora in cui dite: «Che importa della mia giustizia?
Non vedo che io sia fiamma e carbone. Ma il giusto è
fiamma e carbone!».
L'ora in cui dite: «Che importa della mia pietà? La
pietà non è forse la croce su cui inchiodano colui che
ama gli uomini? Ma la mia pietà non è crocifissione».
Avete già parlato così? Avete già gridato così? Ah se
vi avessi già udito gridare così!
Non il vostro peccato – la vostra moderazione grida
contro il cielo, la vostra avarizia nello stesso peccato!
Dov'è il fulmine che vi lambisca con la lingua? Dov'è
la follia con la quale potete esaltarvi?
Ecco, io v'insegno il superuomo: egli è questo fulmine, egli è questa follia!».
Allorchè Zarathustra ebbe parlato così, uno del popolo gridò: «Abbiamo ora udito abbastanza del funambolo; fate che adesso lo vediamo!». E tutto il popolo rise di
Zarathustra. Ma il funambolo che credette la parola rivolta a lui, si accinse all'opera sua.
37
Così parlò Zarathustra F. Nietzsche
4.
Ma Zarathustra guardava il popolo e si meravigliava.
Poi disse:
«L'uomo è una fune tesa tra il bruto e il superuomo –
una fune sopra l'abisso.
Pericoloso l'andare alla parte opposta, pericoloso il
restare a mezza via, pericoloso il guardare indietro, pericoloso il tremare e l'arrestarsi.
Ciò ch'è grande nell'uomo è l'essere un ponte e non
una meta: ciò che si può amare nell'uomo è l'essere una
transizione e una distruzione.
Amo quelli che sanno vivere soltanto per sparire, poichè son coloro appunto che vanno oltre.
Io amo i grandi spregiatori perchè sono i grandi adoratori, freccie del desiderio verso l'opposta riva.
Amo coloro che non cercano, oltre le stelle, una ragione per offrirsi in sacrificio o perire; amo coloro che
si sacrificano alla terra, perchè la terra appartenga un
giorno al superuomo.
Amo colui che vive per conoscere, e che vuol conoscere affinchè, un giorno, viva il superuomo. E in tal
modo egli vuol la propria distruzione.
Amo colui che lavora e inventa, per edificare una
casa al superuomo e preparare a lui la terra, gli animali e
le piante: giacchè vuole così la sua distruzione.
38
Così parlò Zarathustra F. Nietzsche
Amo colui che non ritiene per sè una sola goccia del
suo spirito, ma che vuol essere interamente lo spirito
della sua virtù: così egli varca, quale spirito, il ponte.
Amo colui che della sua virtù fa la propria inclinazione e il proprio destino: così vuole per amore della propria virtù vivere ancora o non più vivere.
Amo colui che della sua virtù fa la propria inclinazione e il proprio destino: così vuole per amore della propria virtù vivere ancora o non più vivere.
Amo colui che non vuole avere troppe virtù. Una virtù vale più di due, perchè essa è un nodo più saldo al
quale s'aggrappa il destino.
Amo colui l'anima del quale si prodiga, che non vuole
ringraziamento e non restituisce: giacchè egli dona sempre e non vuol conservare nulla di sè.
Amo colui che si vergogna se il dado cade in suo favore e si domanda: sono io dunque un pazzo giocatore?
poichè egli vuole perire.
Amo colui che getta parole d'oro dinanzi alle sue
azioni e mantiene sempre di più di quanto ha promesso
poichè egli vuole la propria distruzione.
Amo colui che giustifica i venturi e redime i passati:
poichè egli vuole perire in causa dei presenti.
Amo colui che castiga il suo Dio perchè lo ama: giacchè egli deve perire per la collera del suo Dio.
Amo colui la cui anima è profonda anche nella ferita,
e che può perire per un piccolo avvenimento: così egli
passa volentieri sul ponte.
39
Così parlò Zarathustra F. Nietzsche
Amo colui l'anima del quale è traboccante, così ch'egli dimentica sè stesso e tutte le cose che sono in lui:
così tutte le cose cooperano alla sua distruzione.
Amo colui che è libero spirito e libero cuore: così la
sua testa non è che un viscere del suo cuore, ma il cuore
lo spinge alla rovina.
Amo tutti coloro che sono come gocce pesanti, cadenti una per una dalla fosca nube sospesa su gli uomini: esse annunziano che viene il fulmine, e periscono
quali messaggeri.
Guardate, io sono un nunzio del fulmine e una pesante goccia della nube: ma questo fulmine si chiama superuomo».
5.
Quando Zarathustra ebbe pronunciate queste parole,
guardò di nuovo gli uomini e tacque. «Eccoli – disse al
suo cuore – essi ridono: essi non mi comprendono, io
non sono bocca per queste orecchie.
Bisogna dunque prima spezzar loro le orecchie affinchè essi imparino a intender con gli occhi? Bisogna far
dello strepito come cembali e predicatori della penitenza? Oppure essi non credono che a colui che balbetta?
Essi hanno qualcosa della quale vanno superbi. Come
chiamano però, ciò che li fa superbi? La chiamano cultura: essa li distingue dai pastori di capre.
40
Così parlò Zarathustra F. Nietzsche
Perciò odono malvolentieri per loro la parola «disprezzo». Voglio dunque parlare al loro orgoglio.
Voglio dunque parlar loro di ciò che è più spregevole:
cioè dell'ultimo uomo».
E così parlò Zarathustra al popolo:
«È tempo che l'uomo fissi a sè medesimo uno scopo.
È tempo che l'uomo pianti il seme della sua più alta speranza.
Il suo terreno è ancora abbastanza ricco per questo.
Ma questo terreno diverrà un giorno povero e sterile e
nessun altro albero potrà crescervi.
Ahimè! Viene il tempo nel quale l'uomo non getterà
più al di sopra degli uomini il dardo del suo desiderio, e
la corda del suo arco più non saprà vibrare!
Vi dico: bisogna ancora portare in sè un caos, per poter generare una stella danzante. Vi dico: avete ancora
del caos in voi.
Ahimè! Viene il tempo in cui l'uomo non potrà più
generare alcuna stella. Ahimè! giunge il tempo del più
spregevole tra gli uomini che non sa più disprezzare sè
stesso.
Guardate! Io vi mostro l'ultimo uomo.
«Che cosa è amore? Che cosa è creazione? Che cosa
è nostalgia? Che cosa è astro?» – così chiede l'ultimo
uomo ammiccando.
La terra sarà divenuta allora piccina e su di lei saltellerà l'ultimo uomo che impicciolisce ogni cosa.
41
Così parlò Zarathustra F. Nietzsche
La sua razza è indistruttibile come quella della pulce;
l'ultimo uomo vive più a lungo di tutti.
«Noi abbiamo inventato la felicità» – dicono gli ultimi uomini e ammiccano.
Essi hanno abbandonate le regioni dove duro era vivere: giacchè si ha bisogno di calore. Si ama ancora il
vicino e ci si stropiccia a lui: giacchè si ha bisogno di
calore.
Ammalarsi e diffidare equivale per essi a peccato:
avanziamo guardinghi. Folle chi incespica ancora nei
sassi o negli uomini!
Un po' di veleno di qui e di là: ciò produce sogni gradevoli. E molto veleno infine, per una gradevole morte.
Si lavora ancora poichè il lavoro è uno svago. Ma si
ha cura che lo svago non ecciti troppo.
Non si diviene più poveri e ricchi: entrambe queste
cose sono troppo opprimenti. Chi vuole ancora regnare?
Chi ancora obbedire? Entrambe queste cose sono troppo
opprimenti.
Nessun pastore e un solo gregge. Ognuno vuol la
stessa cosa, ognuno è simile: chi sente altrimenti, va volentieri al manicomio.
«Una volta tutto il mondo era pazzo» dicevano i più
astuti ammiccando.
Si è prudenti e si sa tutto ciò che accade: così non si
hanno limiti nel deridere. Ci si bisticcia ancora, ma subito ci si riconcilia – altrimenti ci si rovina lo stomaco.
42
Così parlò Zarathustra F. Nietzsche
Abbiamo i nostri svaghi per il giorno e i nostri svaghi
per la notte: ma pregiamo la salute.
«Noi abbiamo inventato la felicità» dicono, ammiccando gli ultimi uomini».
E qui Zarathustra terminò il primo discorso che si
chiama anche «l'introduzione»: giacchè in quel punto
l'interruppe il clamore e la gioia della folla. «Dacci questo ultimo uomo, o Zarathustra – essi gridavano – rendici simili a quest'ultimo uomo». E tutto il popolo giubilava e faceva schioccare la lingua. Ma Zarathustra divenne triste e disse al suo cuore:
«Essi non mi comprendono: io non sono bocca per
queste orecchie.
Troppo a lungo, certo, vissi nella montagna, troppo
ascoltai i ruscelli e gli alberi: ora parlo a loro come a pastori di capre.
L'anima mia è serena e luminosa quale montagna al
mattino. Ma essi pensano che io sia freddo e un buffone
dalle burle atroci.
Ed ecco che mi guardano e ridono: e mentre ridono
essi mi odiano ancora. Vi è del ghiaccio nel loro riso».
6.
Ma allora accadde qualcosa, che fece ammutolire
ogni bocca, irrigidire ogni sguardo. Nel frattempo il saltimbanco aveva infatti cominciato il suo lavoro: era
uscito da una porticina e camminava su la corda tesa fra
43
Così parlò Zarathustra F. Nietzsche
le due torri, così che rimaneva sospeso sopra il mercato
e la folla. Quando fu appunto a metà del suo cammino,
la piccola porta si aperse ancora una volta, e saltò fuori
un garzone screziato, somigliante a un pagliaccio, che
seguì con passi rapidi il primo. «Avanti, zoppo, gridò la
sua terribile voce, avanti poltrone, paltoniere, faccia
smunta! Bada ch'io non ti carezzi con le mie calcagna!
Che fai tu qui fra le torri? Bisognerebbe appunto chiuderti nella torre; tu sbarri la via a uno migliore di te». E
ad ogni parola gli si avvicinava sempre più: ma quando
egli fu soltanto a un passo da lui, allora avvenne questa
cosa terribile che fece ammutolire ogni bocca ed irrigidì
ogni sguardo – egli gettò un grido indemoniato e saltò
oltre colui che gli impediva il cammino. Ma questi, allorchè vide vincer così il proprio rivale, perdette la testa
e la fune; gettò via la pertica e più svelto di questa,
come un turbine di braccia e di gambe, precipitò nell'abisso. Il mercato e il popolo somigliavano al mare quando si solleva la tempesta: tutti fuggivano l'un dall'altro e
l'uno sopra l'altro, e principalmente in quel punto ove
doveva precipitare il corpo.
Zarathustra però non si mosse, e proprio accanto a lui
cadde il corpo straziato, sfracellato, ma non morto ancora. Dopo un poco quell'infranto rinvenne e vide Zarathustra inginocchiato presso di lui. «Che fai tu qui?, disse
infine; sapevo da gran tempo che il diavolo m'avrebbe
giocato di sgambetto. Ora mi trascina all'inferno: vuoi tu
impedirglielo?».
44
Così parlò Zarathustra F. Nietzsche
«Sul mio onore, o amico, rispose Zarathustra, non
esiste affatto quanto tu dici: non vi è nessun diavolo e
nessun inferno. L'anima tua morirà prima ancora del tuo
corpo. Non temere più nulla».
L'uomo guardò su, diffidente. «Se tu dici la verità,
diss'egli poi, allora io non perdo nulla perdendo la vita.
Io non sono molto più di una bestia alla quale insegnarono a ballare a furia di busse e di scarso alimento».
«Non è punto così, disse Zarathustra; tu hai fatto del
pericolo il tuo mestiere; in ciò nulla vi è di spregevole.
Ora tu perisci pel tuo mestiere: voglio quindi seppellirti
con le mie mani».
Quando Zarathustra ebbe detto questo, il moribondo
non rispose più, ma scosse la mano, come se cercasse la
mano di Zarathustra per ringraziarlo.
7.
Giunse frattanto la sera ed il mercato si avvolse di tenebre: allora il popolo si disperse, poi che anche la curiosità e lo spavento si stancano. Ma Zarathustra sedette
presso il morto, sulla terra, e s'immerse nei pensieri:
così dimenticava il tempo. E giunse alla fine la notte, e
soffiò un vento freddo sul solitario. Allora Zarathustra si
alzò e disse al suo cuore:
«Davvero una bella pesca ha fatto oggi Zarathustra!
Non trovo alcun uomo, bensì un cadavere.
45
Così parlò Zarathustra F. Nietzsche
Inquietante è l'esistenza umana e, di più, sempre priva
di senso: un buffone può divenirle fatale.
Io voglio insegnare agli uomini il senso della loro
vita: chi è il superuomo, il lampo di quella oscura nube
che è l'uomo.
Ma sono ancor lungi da essi e il senso mio non parla
ai loro sensi. Per gli uomini io sono ancora un punto
centrale tra pazzo e cadavere.
Buia è la notte, buie sono le vie di Zarathustra. Vieni,
rigido e freddo compagno. Ti conduco al luogo ove ti
seppellirò con le mie mani».
8.
Allorchè Zarathustra ebbe detto questo al suo cuore,
si caricò il cadavere sulle spalle e si pose in cammino. E
non aveva ancora fatto cento passi, quando un uomo gli
si avvicinò e gli sussurrò nell'orecchio – e vedi! Colui
che parlava era il buffone della torre.
«Vattene via da questa città, o Zarathustra, diss'egli;
qui troppi ti odiano. I buoni e i giusti ti odiano e ti chiamano loro nemico e spregiatore; ti odiano i credenti della vera fede e ti chiamano il pericolo della folla. Fu tua
fortuna che si ridesse di te: e veramente tu parlavi a guisa di un buffone. Fu tua fortuna che tu ti accompagnassi
al cane morto; abbassandoti così ti sei salvato per oggi.
Ma vattene via da questa città; altrimenti domani io salterò sopra di te, un vivente sopra un cadavere». E quan46
Così parlò Zarathustra F. Nietzsche
do ebbe detto ciò, disparve, l'uomo; ma Zarathustra continuò il cammino attraverso le vie tenebrose. Alle porte
della città s'incontrò coi becchini: essi alzarono le fiaccole per vederlo in viso, riconobbero Zarathustra e si
burlarono molto di lui. «Zarathustra porta con sè il cane
morto: bravo, Zarathustra divenne becchino! Giacchè le
nostre mani sono troppo pulite per questa vivanda. Vuol
forse Zarathustra rubare la preda al diavolo? Ebbene!
Buon appetito pel desinare! Purchè il diavolo non sia
miglior ladro di Zarathustra! – Egli ruba entrambi, entrambi divora!». Ed essi ridevano fra di loro e bisbigliavano.
Zarathustra non disse parola e proseguì la sua via.
Come ebbe camminato due ore lungo boschi e paludi,
l'aver troppo a lungo udito l'urlo dei lupi destò anche in
lui la fame. Si fermò quindi a una casa isolata, dove ardeva una luce.
«La fame mi assale come un brigante, disse Zarathustra. La fame mi assale tra i boschi e le paludi, nella notte profonda.
Meravigliosi capricci ha la mia fame. Sovente essa
non mi viene che dopo il pasto, ed oggi non mi è venuta
in tutto il giorno: dove s'è dunque indugiata?».
E Zarathustra picchiò alla porta della casa. Apparve
un vecchio che portava il lume e chiese: «Chi viene a
me e al mio cattivo sonno?»
«Un vivente ed un morto, disse Zarathustra. Datemi
da mangiare e da bere, me ne dimenticai durante il gior47
Così parlò Zarathustra F. Nietzsche
no. Chi dà da mangiare agli affamati ristora la propria
anima: così parla la sapienza».
Il vecchio si allontanò, ma tornò tosto indietro ed offerse a Zarathustra pane e vino. «È una cattiva contrada
per gli affamati, diss'egli; per questo abito qui. Bestie e
uomini vengono a me, solitario. Ma invita anche il tuo
compagno a mangiare e a bere, egli è più stanco di te».
Zarathustra rispose: «Morto è il mio compagno, e ve lo
deciderei difficilmente». «Questo non mi riguarda, disse
il vecchio arcigno; chi bussa alla mia porta deve prendere anche ciò che gli offro. Mangiate e state bene!».
Zarathustra camminò poi nuovamente per due ore, affidandosi alla via ed al chiaror delle stelle: giacchè egli
era solito andar di notte, e amava guardare in faccia tutto ciò che dorme. Ma quando cominciò a spuntare il
giorno, Zarathustra si trovò in un profondo bosco e non
vide più alcun sentiero. Allora depose il morto nella cavità di un albero, all'altezza della sua testa – poichè voleva proteggerlo dai lupi – e si sdraiò per terra sul musco. E subito s'addormentò, stanco il corpo, ma con l'anima imperturbata.
9.
A lungo dormì Zarathustra, e non l'aurora soltanto,
ma anche il mattino gli passò sul volto. Gli si apersero
gli occhi alla fine: meravigliato guardò Zarathustra nella
foresta e nel silenzio, meravigliato guardò entro di sè.
48
Così parlò Zarathustra F. Nietzsche
Poi s'alzò svelto, come il marinaio che vede improvvisamente la terra, e mandò un grido di giubilo poichè egli
vedeva una nuova verità.
E così parlò quindi al suo cuore:
«Una luce è sorta in me: ho bisogno di compagni e di
compagni viventi – non compagni morti e cadaveri, che
porto con me dove voglio.
Ho bisogno di compagni viventi, i quali mi seguano,
perchè vogliono seguire sè stessi – e là dove io voglio.
Una luce è sorta in me: Zarathustra non parli al popolo ma ai compagni! Zarathustra non deve essere il pastore e il cane di una mandra!
A distogliere molti dalla mandra – a questo io venni.
Il popolo e la mandra devono irritarsi con me: il pastore
mi chiamerà ladro.
Io dico pastori, ma essi si dicono i buoni e i giusti. Io
dico pastori: ma essi si dicono i credenti della vera fede.
Guarda i buoni e i giusti! Chi odiano essi di più? Colui che spezza le loro tavole dei valori, il distruttore, il
corruttore: – ma questi è colui che crea.
Compagni cerca colui che crea e non cadaveri e neppur mandre e credenti. Creatori come lui cerca il creatore, i quali scrivano nuovi valori su nuove tavole.
Compagni cerca il creatore, e mietitori che mietano
con lui: giacchè in lui tutto è maturo per la messe. Ma a
lui mancano le cento falci: sì che egli strappa irato le
spiche.
49
Così parlò Zarathustra F. Nietzsche
Compagni cerca il creatore, e tali che sappiano affilare le proprie falci. Saranno chiamati distruttori e spregiatori del bene e del male. Ma essi sono i mietitori e i
festeggiatori.
Zarathustra cerca compagni che con lui creino, mietano e facciano festa: che cos'ha egli di comune con le
mandre, i pastori e i cadaveri?
E tu, mio primo compagno, riposa in pace! Ti seppellii bene nella cavità dell'albero, e bene ti nascosi ai lupi.
Ma io mi separo da te. Il tempo passa. Fra aurora e
aurora mi giunse una nuova verità.
Non pastore debbo essere, non becchino. Non voglio
parlare nuovamente al popolo: per l'ultima volta parlai a
un morto.
Voglio accompagnarmi a chi crea, a chi miete, a chi
festeggia: voglio mostrar loro l'arcobaleno e tutte le scale del superuomo.
Canterò la mia canzone ai solitari e a quelli che sono
due nella solitudine; a chi ha ancora orecchie per l'inaudito, a questi voglio opprimere il cuore con la mia felicità.
Io tendo alla mia mèta, seguo la mia strada; salterò
oltre gli esitanti e i lenti. Sia così mio il cammino la loro
distruzione!».
50
Così parlò Zarathustra F. Nietzsche
10.
Zarathustra aveva detto questo al suo cuore, quando il
sole era a mezzogiorno: allora egli guardò in alto interrogando – poichè udiva sopra di sè l'acuto grido di un
uccello. Ed ecco! Un'aquila volava a larghi cerchi per
l'aria, e da essa pendeva un serpente, non come una preda ma come un amico: giacchè essa lo teneva avvolto
intorno al collo.
«Ecco i miei animali!» disse Zarathustra, e si rallegrò
di cuore.
«Il più superbo animale sotto il sole, e l'animale più
astuto – sono andati ad esplorare.
Essi vogliono accertarsi se Zarathustra viva ancora.
In verità vivo io ancora?
Trovai maggiori pericoli fra gli uomini che fra gli
animali; per vie pericolose va Zarathustra. Possano guidarmi i miei animali!».
Allorchè Zarathustra ebbe detto ciò, ricordò le parole
del santo nel bosco, e sospirando disse al suo cuore:
«Potessi essere più accorto! Potessi essere accorto,
nel profondo, come il mio serpente!
Ma io chiedo l'impossibile; pregherò il mio orgoglio
di accompagnarsi sempre alla mia saggezza!
E se mi abbandonasse un giorno la mia saggezza –
ah, purtroppo essa ama volarsene via! – possa allora il
mio orgoglio volarsene insieme con la mia follia!».
Così cominciò la discesa di Zarathustra.
51
Così parlò Zarathustra F. Nietzsche
I DISCORSI DI ZARATHUSTRA
52
Così parlò Zarathustra F. Nietzsche
DELLE TRE METAMORFOSI
Tre metamorfosi dello spirito io vi narro: come lo spirito divenne cammello, e il cammello leone, e il leone
fanciullo.
Molte cose gravi sono per lo spirito, per lo spirito forte e paziente dove impera il rispetto: il suo vigore brama
ciò che è pesante, ciò che v'è di più pesante.
Che v'è di pesante? questo chiede lo spirito paziente;
e s'inginocchia al pari del cammello, e vuole lo si carichi molto.
Che v'è di più pesante, o eroi? così chiede lo spirito
paziente; ditemelo affinchè me lo addossi e mi rallegri
della mia forza.
Non è questo: umiliarsi per far soffrire il proprio orgoglio? Mettere in luce la propria follia per deridere la
propria sapienza?
O non è questo: disertare la nostra causa quand'essa
celebra la sua vittoria? Salir su gli alti monti per tentare
il tentatore?
Oppure è questo: nutrirsi delle ghiande e dell'erbe
della conoscenza e soffrir la fame dell'anima per amore
della verità?
53
Così parlò Zarathustra F. Nietzsche
O forse è quest'altro: esser malati e rimandare i consolatori, e stringer amicizie con sordi che mai non odono ciò che tu vuoi?
O questo invece: discender nell'acqua putrida, se è
l'acqua della verità, senza cacciar da sè i ranocchi viscidi e i rospi schifosi?
Oppure: amare coloro che ci disprezzano e tender la
mano al fantasma quand'esso vuole incuterci spavento?
Lo spirito paziente prende su di sè tutti questi pesanti
fardelli: simile al cammello che, caricato, si affretta verso il deserto, egli si affretta verso il proprio deserto.
Ma nel deserto più solitario accade la seconda metamorfosi: lo spirito divien leone che vuol conquistar la libertà ed esser signore nella sua solitudine.
Egli cerca qui il suo ultimo padrone: vuole divenirgli
nemico come al suo ultimo Dio; vuole combattere con
l'immane drago per la vittoria.
Qual'è questo drago immane che lo spirito non vuole
più oltre chiamar suo padrone e suo Dio? Il drago immane si chiama «tu devi». Ma lo spirito del leone dice:
«io voglio».
«Tu devi» gli sbarra il cammino scintillante di scaglie
d'oro, e gli splende su ogni scaglia «tu devi!».
Valori di millenni risplendono su quelle scaglie e così
parla il più potente fra i draghi: «Tutti i valori delle cose
– rifulgono su di me».
54
Così parlò Zarathustra F. Nietzsche
«Ogni valore fu già creato e io tutti li rappresento. In
verità non deve più esistere l'io voglio». Così parlò il
drago.
Fratelli miei, che bisogno v'è del leone nello spirito?
Non è sufficiente la bestia da soma che si rassegna e si
umilia?
Anche il leone non può ancora crear dei valori novelli: ma procurarsi libertà per opere nuove – questo può la
forza del leone.
Procurarsi libertà, opporre una negazione divina allo
stesso dovere: questo, o fratelli, è il fine pel quale occorre il leone.
Arrogarsi il diritto di crear nuovi valori – è la conquista più terribile per uno spirito paziente e rispettoso. In
verità questo è per lui un atto feroce di animale rapace.
Come il suo bene più santo egli amava un tempo il
«tu devi»; ora egli è costretto a trovar illusione e menzogna anche nelle cose più sacre, per conquistarsi la libertà a prezzo del suo amore: occorre il leone per tale conquista.
Ma dite, fratelli miei, quale cosa mai può fare il fanciullo che non possa il leone? Perchè il leone deve ancor
trasformarsi in fanciullo?
Il fanciullo è innocenza, oblio; un ricominciare, un
gioco, una ruota che gira su se stessa, un primo movimento, una santa affermazione.
Sì, per il gioco della creazione è necessaria una santa
affermazione, o fratelli: lo spirito vuole ora la sua vo55
Così parlò Zarathustra F. Nietzsche
lontà, chi ha perduto il mondo vuole conquistare il suo
mondo.
Vi nominai tre metamorfosi dello spirito: come lo
spirito divenne cammello, e come il cammello leone e,
infine, il leone fanciullo. –
Così parlò Zarathustra. E a quel tempo egli dimorava
nella città che è detta: la Giovenca Variopinta.
56
Così parlò Zarathustra F. Nietzsche
DELLE CATTEDRE DELLA VIRTÙ
Vantavano a Zarathustra un saggio che sapeva parlar
bene del sonno e della virtù; egli era perciò colmato d'onori e di ricompense, e la sua cattedra attorniata di giovani. Da lui si recò Zarathustra e sedette fra i giovani di
fronte alla cattedra.
E così parlò il savio:
Onore e rispetto al sonno! È la cosa prima. Ed evitate
tutti coloro che dormono male o veglian la notte.
Perfino il ladro ha vergogna in presenza del sonno.
Scivola piano il suo passo nella notte. Ma impudente è
invece il guardiano notturno, che senza pudore usa il
suo corno.
Dormire non è arte piccola: bisogna vegliar bene tutto
il giorno.
Dieci volte al giorno tu devi vincere te stesso: ciò ti
procura una buona stanchezza ed è il narcotico dell'anima.
Dieci volte al giorno devi riconciliarti con te stesso:
giacchè il vincersi è amarezza, e dorme male chi non si
è riconciliato.
Dieci verità devi trovar lungo il giorno: altrimenti ne
cercherai pur di notte e l'anima tua resterà affamata.
57
Così parlò Zarathustra F. Nietzsche
Dieci volte devi ridere ed esser lieto lungo il giorno:
altrimenti lo stomaco ti disturberà la notte, lo stomaco,
padre dell'afflizione.
Pochi lo sanno: ma bisogna posseder tutte le virtù per
dormir bene. Testimonierò io il falso? Diverrò adultero?
Sentirò desiderio della donna del mio vicino? Tutto ciò
mal s'accorda con un buon sonno.
E quand'anche si posseggano tutte le virtù, bisogna
conoscere ancora una cosa: mandare a dormire le stesse
virtù quand'è tempo.
Affinchè non disputino fra di loro, le care donnine! E
sul tuo conto, infelice!
Pace con Dio e col vicino, questo esige il buon sonno.
E pace ancora col demonio del vicino! Altrimenti egli ti
disturberà la notte.
Rispetto e ubbidienza all'autorità anche se ingiusta!
Ciò vuole il buon sonno. Che colpa ho io se piace all'autorità andar con gambe storte?
Il migliore dei pastori sarà sempre, per me, chi saprà
condurre il suo gregge sul più verde dei prati: si concilia
così il buon sonno.
Non voglio nè molti onori nè grandi ricchezze: ciò infiamma la milza. Ma si dorme male senza un buon
nome, e un meschino tesoro.
Mi è più gradita una piccola società anzichè una cattiva: ma essa deve venire ed andarsene a tempo opportuno. Si concilia così il buon sonno.
58
Così parlò Zarathustra F. Nietzsche
Mi piacciono molto anche i poveri di spirito: essi promuovono il sonno. Sono beati, specialmente quando si
dà loro sempre ragione.
Così passa il giorno dell'uomo virtuoso. Quando
giunge la notte, mi guardo bene dall'invocare il sonno.
Non vuole esser chiamato, il sonno che è signore di tutte
le virtù.
Ma invece io penso che cosa abbia fatto e pensato nel
giorno. M'interrogo ruminando, paziente, come una giovenca: quali furono dunque le tue dieci vittorie sopra te
stesso?
E quali furono le dieci riconciliazioni e le dieci verità
e le dieci risate che fecero lieto il mio cuore?
Meditando in tal modo e cullato da quaranta pensieri,
mi sorprende il sonno, improvviso, non chiamato, signore di ogni virtù.
Il sonno picchia su gli occhi: e si fanno pesanti. Il
sonno mi preme su la bocca ed essa sta aperta.
In verità, viene a me con piede leggero, il più gradito
fra i ladri, e mi ruba i pensieri e io rimango là dritto,
inerte, come questa cattedra.
Ma non resto a lungo così: già mi distendo. –
Allorchè Zarathustra udì il savio parlare a quel modo,
ne rise in cuor suo poichè in lui s'era fatta una luce. E
così disse al suo cuore:
Un folle mi par questo savio con i suoi quaranta pensieri: ma però ritengo che s'intenda del sonno assai
bene.
59
Così parlò Zarathustra F. Nietzsche
Felice di già chi abita presso codesto saggio! Un tal
sonno è contagioso anche attraverso un muro spesso.
C'è una malia nella stessa sua cattedra. E i giovani
non sedettero invano dinanzi al predicatore della virtù.
La sua sapienza dice: vegliare per ben dormire. E in
verità, se la vita non avesse alcun senso, e si dovesse
scegliere un non-senso, questo non-senso mi sembrerebbe il più degno di scelta.
Ora comprendo bene che cosa si richiedeva una volta
anzitutto, quando si cercava un maestro della virtù. Si
cercava un buon sonno e virtù papaveriche!
Per tutti questi celebrati savi della cattedra, la saggezza era sonno senza sogni: essi non conoscevano un miglior significato della vita.
Anche oggidì vi sono alcuni che somigliano a questo
predicatore della virtù e non sempre così onesti: ma il
loro tempo è passato. Non rimarranno in piedi più a lungo: presto giaceranno.
Beati questi sonnolenti: si addormenteranno presto. –
Così parlò Zarathustra.
60
Così parlò Zarathustra F. Nietzsche
DI COLORO CHE VIVONO
FUORI DEL MONDO
Un giorno anche Zarathustra gettò la propria illusione
al di là degli uomini, come tutti gli allucinati. Il mondo
mi parve allora l'opera di un Dio sofferente e crucciato.
Il mondo mi parve un sogno – l'invenzione di un Dio;
un fumo variopinto agli occhi di una scontentezza divina.
Bene e male e gioia e pena e io e tu – mi sembravano
vapori colorati dinanzi agli occhi d'un creatore. Il creatore volle distogliere gli occhi da sè – e allora creò il
mondo.
Inebriante gioia è per il sofferente, volgere gli occhi
dai propri dolori ed obliarsi. Gioia inebriante ed oblio di
sè medesimi, mi parve un giorno il mondo.
Questo mondo eternamente imperfetto, imagine e
imagine imperfetta di un'eterna contraddizione – una
gioia inebriante per il suo imperfetto creatore: – tale mi
parve un giorno il mondo.
Così gettai pur la mia illusione al di là degli uomini,
come tutti gli allucinati. Al di là degli uomini veramente?
61
Così parlò Zarathustra F. Nietzsche
Ah, fratelli, questo Dio che creai, era opera umana e
umana illusione come tutti gli dèi!
Era uomo, e solo un povero frammento di uomo e di
«io»: uscì dalla mia cenere e dalla mia fiamma, questo
fantasma, e, veramente, egli non giunse dal di là!
Che accadde o fratelli? Io superai me stesso, io il sofferente, portai la mia cenere al monte, inventai per me
una fiamma più chiara. Ed ecco! Il fantasma scomparve
da me!»
Ora sarebbe per me sofferenza e pel convalescente
una pena credere a tali fantasmi: sarebbe strazio per me
ed umiliazione. Così parlo io agli allucinati.
Sofferenza e impotenza – questo crearono quelli fuori
del mondo; e quel breve e folle istante di felicità esperimentato soltanto da chi soffre.
La fatica che d'un sol balzo, un salto mortale, vorrebbe raggiungere il culmine, la povera stanchezza ignorante che non sa più nemmeno volere: fu essa a creare tutti
gli dèi e il soprannaturale.
Credetemi, fratelli! Fu il corpo che disperava di sè –
il quale con le dita di uno spirito turbato, tastava le ultime pareti.
Credetemi, fratelli! Fu il corpo che disperava della
terra – esso intese parlare il ventre dell'essere.
E allora volle cacciar la testa oltre le ultime pareti, e
non solo la testa – per arrivare a «quell'altro mondo».
Ma «quel mondo» è ben celato agli uomini, quel
mondo inumano e disumano è un celeste nulla; e il ven62
Così parlò Zarathustra F. Nietzsche
tre dell'Essere non parla affatto all'uomo, se non come
uomo.
In verità è difficile dimostrare l'Essere, e difficile farlo parlare. Ditemi, fratelli, non è più facile dimostrare la
più bizzarra fra le cose?
Sì, questo Io, e la contraddizione e la confusione di
questo io, afferma ancora lealmente il suo Essere, questo io che crea, che vuole, e che dà la misura e il valore
delle cose.
E questo essere più onesto di tutti, l'Io – parla ancora
del corpo e vuole ancora il corpo, anche quando sogna e
s'esalta e saltella con le ali spezzate.
E l'Io impara a parlar sempre più schiettamente: e
quanto più apprende tanto più trova lodi e parole con le
quali esaltare il corpo e la terra.
Un nuovo orgoglio m'insegnò il mio Io ed io l'insegno agli uomini: non più nascondere la testa nella sabbia delle celesti cose, ma portarla fieramente, una testa
terrena che crea il senso della terra!
Insegno agli uomini una volontà novella: seguire volentieri quella via che seguirono ciecamente gli uomini,
e chiamarla buona, nè più evitarla, come gli ammalati e
i morenti!
Furono malati e moribondi coloro che spregiarono
corpo e terra, e inventarono il cielo e redentrici gocce di
sangue: ed è ancora dal corpo e dalla terra ch'essi tolsero
questi veleni dolci e tristi!
63
Così parlò Zarathustra F. Nietzsche
Essi volevano salvarsi dalla loro miseria, e troppo
lontane erano le stelle. Allora sospirarono: «Oh ci fossero vie celesti per poter penetrare in un'altra esistenza e
in un'altra felicità!» – e inventarono i loro artifizi e i
loro filtri sanguigni!
E credettero, gli ingrati, di essere sfuggiti al potere
del proprio corpo e di questa terra! Ma a chi dovevano
la voluttà e lo spasimo del loro rapimento? Al loro corpo e a questa terra.
Mite è Zarathustra con gli ammalati. In verità egli
non s'irrita nè del loro modo di consolarsi nè della loro
ingratitudine. Possano risanare, superare sè stessi e
crearsi un corpo più perfetto!
E neppure s'adira Zarathustra contro il convalescente
che guarda con tenerezza la perduta illusione, ed erra a
mezzanotte intorno alla tomba del suo Dio: ma nelle lacrime sue vede ancora malattia e corpo malato.
Ci furono sempre malati fra coloro che sognano e cercano Dio; e tutti odiavano con furore colui che aspirava
alla conoscenza e a quella più recente tra le virtù che ha
nome: sincerità.
Guardano sempre indietro verso tempi oscuri: è ben
vero che allora fede e illusione erano un'altra cosa; il furore della ragione era similitudine di Dio, e il dubbio
peccato.
Conosco troppo bene costoro che si credono simili a
Dio: vogliono che si creda loro e che il dubbio sia pec64
Così parlò Zarathustra F. Nietzsche
cato. Troppo bene, anche, so a quale cosa essi credano
di più.
Non, in verità, al soprannaturale e a redentrici gocce
di sangue: ma soprattutto, credono al corpo, ed è il loro
corpo che essi considerano come la cosa in sè.
Ma esso è per loro cosa malata: e volentieri uscirebbero dalla pelle. Ascoltano perciò i predicatori della
morte e predicano essi stessi il soprannaturale.
Ascoltate piuttosto, o fratelli, la voce del corpo guarito; è questa una voce più leale e più pura.
Con maggior onestà e purezza parla il corpo sano,
saldo, perfetto: e parla del senso della terra. –
Così parlò Zarathustra.
65
Così parlò Zarathustra F. Nietzsche
DEGLI SPREZZATORI DEL CORPO
Voglio dir la mia parola agli sprezzatori del corpo.
Essi non devono imparare o insegnar cose differenti da
quelle imparate e insegnate fin qui, ma solo dir addio al
loro proprio corpo e divenir muti.
«Sono corpo e anima» dice il fanciullo. E perchè non
si dovrebbe parlar come i fanciulli?
Ma l'uomo desto e cosciente dice: Io sono corpo e
null'altro all'infuori di ciò, e l'anima è solo una parola
per qualche cosa inerente al corpo.
Il corpo è un grande sistema di ragione, una cosa
molteplice con un senso solo, guerra e pace, gregge e
pastore.
Strumento del tuo corpo, fratello mio, è pur la tua
piccola ragione, che tu chiami «spirito», piccolo strumento e trastullo della tua grande ragione.
Tu dici «io», e vai superbo di questa parola. Ma più
grande ancora – e non vuoi crederlo – è il tuo corpo e la
sua ragione: essa non dice: Io, ma son Io.
Ciò che percepisce il senso e che lo spirito intende,
non ha mai in sè la sua fine. Ma senso e spirito vorrebbero persuadersi che essi sono fine ad ogni cosa, tanto
son vani.
66
Così parlò Zarathustra F. Nietzsche
Strumenti e trastulli sono spirito e senso: dietro di
essi si trova ancora il sè stesso. Il sè stesso cerca ancora
con gli occhi del senso, ascolta ancora con gli orecchi
dello spirito.
E sempre ascolta il proprio essere e cerca: confronta,
soggioga, conquista, distrugge. Domina ed è anche il
dominatore dell'Io.
Dietro i tuoi pensieri ed i tuoi sentimenti, o fratello,
vi è un maestro più potente, un saggio sconosciuto – che
si chiama sè. Abita nel tuo corpo, è il tuo corpo.
Vi è più ragione nel tuo corpo che nella tua migliore
sapienza. E chi sa mai perchè il tuo corpo ha proprio bisogno della tua migliore sapienza?
Il tuo essere deride il tuo Io e i suoi salti orgogliosi.
«Che cosa significano questi salti e questi voli del pensiero? – si dice. Soltanto un sentiero per giungere al mio
scopo. Io sono il filo che lega l'Io e che gli inspira i suoi
concetti».
L'essere dice all'Io: «Qui prova dolore!» Ed allora
esso soffre e pensa come potrebbe cessar di soffrire – e
appunto per questo deve pensare.
L'essere dice all'Io: «Qui prova piacere!» Allora esso
si rallegra e pensa al modo di rallegrarsi spesso – e appunto a ciò deve pensare.
Voglio dir una parola agli sprezzatori del corpo. Il
loro disprezzo è ciò che fa il loro valutare. Chi creò la
stima e il disprezzo, la volontà e il valore?
67
Così parlò Zarathustra F. Nietzsche
L'essere creatore creò, per sè stesso, la stima e il disprezzo, la gioia e la pena. Il corpo creatore creò, per sè
stesso, lo spirito, come una mano della sua volontà.
Perfino nella vostra follia e nel vostro disprezzo, voi
siete servi del vostro essere, o sprezzatori del corpo. Io
vi dico: il vostro stesso essere vuol morire e si distacca
dalla vita.
Esso non può far più ciò che amerebbe far sempre:
creare all'infuori di sè stesso. Ecco il suo desiderio più
caro e fervente.
Ma è ormai troppo tardi, per lui: – il vostro essere
vuol perire, o sprezzatori del corpo.
Il vostro essere vuole perire, perciò diveniste sprezzatori del corpo! Giacchè non v'è più possibile crear nulla
all'infuori di voi.
E per questo voi odiate ora la vita e la terra. C'è un'invidia incosciente nell'occhio torvo del vostro disprezzo.
Non seguo la vostra via, o sprezzatori del corpo! Voi
non siete per me i ponti verso il superuomo!
– Così parlò Zarathustra.
68
Così parlò Zarathustra F. Nietzsche
DEI PIACERI E DELLE PASSIONI
Fratello, se possiedi una virtù, e questa virtù è tua, tu
non l'hai in comune con nessun altro.
Ma tu vuoi chiamarla per nome e vagheggiarla: vuoi
prenderla per le orecchie e trastullarti con lei.
Ed ecco!
Ora hai in comune con gli altri il suo nome, e sei divenuto popolo e gregge con la tua virtù!
Faresti meglio a dire: «Ciò che fa il tormento e la dolcezza dell'anima mia è ineffabile, ed è anche ciò che desta la fame dei miei visceri».
Sia la tua virtù troppo elevata per la volgarità dei
nomi: e se devi parlarne non ti vergognare che il tuo
labbro balbetti.
Parla dunque e balbetta: «questo è il mio bene, che io
amo; è così che mi piace appieno; così soltanto io voglio
il bene.
Non lo voglio come legge d'un Dio, non lo voglio
come legge o necessità umana: non mi sia guida al di là
della terra e al paradiso.
È una virtù terrena quella ch'io amo: v'è in essa poca
prudenza e ancor meno senso comune.
69
Così parlò Zarathustra F. Nietzsche
Ma quest'uccello costruì in me il suo nido: perciò lo
amo e l'ho caro – siede ora in me su le sue uova dorate».
Così devi balbettare e lodar la tua virtù.
Una volta avevi passioni e le chiamavi cattive. Ma
ora hai soltanto le tue virtù: esse crebbero sulle tue passioni.
Tu collocasti il tuo scopo più alto nell'intimo di quelle
passioni: divennero così le tue virtù e le tue gioie.
E quando tu pure fossi della razza degli irosi o dei voluttuosi, o dei maniaci religiosi o dei vendicativi.
Tutte le tue passioni finirebbero per divenire virtù,
angeli tutti i demoni.
Avevi un tempo cani selvaggi nei tuoi sotterranei: si
mutarono alfine in uccelli e in graziose cantatrici.
Dai tuoi veleni stillasti il tuo balsamo; hai munto la
tua vacca – ora tu bevi il dolce latte delle sue poppe.
E nulla di cattivo crescerà più da te, se non il male
che nasce dalla lotta delle tue virtù.
Fratello, se hai fortuna, hai una virtù e non altro: così
più facilmente passerai sopra il ponte.
È gran dignità posseder molte virtù, ma sorte pesante;
e parecchi andaron nel deserto e s'uccisero perchè stanchi d'esser campo di battaglia alle virtù.
Fratello, è un male la guerra e la battaglia? Ma è un
male necessario, e necessaria è l'invidia, la diffidenza e
la calunnia fra le tue virtù.
Guarda, come ogni tua virtù brama ciò che v'è di più
eccelso: essa vuole tutto il tuo spirito, affinchè questo
70
Così parlò Zarathustra F. Nietzsche
sia il suo araldo, essa vuole l'intera tua forza nella collera, nell'odio e nell'amore.
Ogni virtù è gelosa delle altre e la gelosia è una cosa
terribile. Le stesse virtù possono perire per causa della
gelosia.
Chi è circondato dalla fiamma della gelosia rivolge
infine contro sè stesso, come lo scorpione, l'aculeo avvelenato.
Ah, fratello mio, non vedesti tu mai una virtù calunniare e trafiggere sè stessa?
L'uomo è qualcosa che dev'essere superato: e perciò
tu devi amare le tue virtù: – perchè perirai a causa di
esse. –
Così parlò Zarathustra.
71
Così parlò Zarathustra F. Nietzsche
DEL PALLIDO DELINQUENTE
Voi non volete uccidere, giudici e sacrificatori, prima
che la vittima non abbia accennato col capo? Ecco, il
pallido delinquente, ha accennato: gli parla negli occhi
un grande disprezzo.
«Il mio Io è qualcosa che deve essere superato: il mio
Io è il mio grande disprezzo dell'uomo». Così dice il suo
sguardo.
Il suo momento supremo fu quello nel quale egli giudicò sè medesimo: non lasciate che il sublime ricada
nella bassezza!
Non v'è altra redenzione, per chi soffre tanto a causa
di sè, che una sùbita morte.
Il vostro omicidio, o giudici, dev'essere compassione
e non vendetta. E mentre uccidete badate a giustificare
la vita!
Non basta riconciliarvi con colui che uccidete. La vostra tristezza sia l'amore del superuomo, così vi giustificherete di sopravvivere!
«Nemico» dovete dire, ma non «scellerato».
«Malato» dovete dire, ma non «furfante»; «demente»
ma non «peccatore».
72
Così parlò Zarathustra F. Nietzsche
E tu, rosso giudice, se volessi dire ad alta voce tutto
ciò che hai già commesso nei tuoi pensieri: ognun griderebbe «via questa immondizia e questo veleno!».
Ma altra cosa è il pensiero, altra cosa l'atto, ed altra
l'imagine dell'atto. La ruota della causalità non gira tra
di esse.
Un'imagine rese pallido quell'uomo. Egli era degno
della sua azione allorchè la commise: ma non ne sopportò l'imagine allorchè l'ebbe compiuta.
Rivide sempre sè stesso quale autore d'un fatto. Io
chiamo questo follia; l'eccezione divenne natura.
Una linea paralizza la gallina: il colpo da lui eseguito
paralizzò la sua povera ragione – io chiamo ciò follie
dopo l'atto.
Udite, o giudici! Vi è ancora un'altra follia: è quella
prima dell'atto. Ah, voi non penetraste a fondo in quell'anima!
Così parlò il rosso giudice: «Perchè questo delinquente ha ucciso? Voleva rubare». Ma io vi dico: la sua anima era assetata di sangue, non di rapine: egli aveva sete
della voluttà del coltello.
Ma la sua ragione non comprendeva una tale follia e
lo persuase. «Che importa il sangue? disse; non vuoi tu
almeno, in questo momento, rubare? O fare vendetta?».
Ed egli ascoltò la sua povera ragione: le sue parole
pesavano su di lui come piombo – e allora rubò mentre
uccideva. Egli non voleva vergognarsi della sua follia.
73
Così parlò Zarathustra F. Nietzsche
E nuovamente pesava ora su di lui il piombo della sua
colpa, e una volta ancora la sua povera ragione è così intorpidita, così paralizzata, così pesante.
Potesse egli almeno scuoter la testa, crollerebbe il suo
peso: ma chi scuote quel capo?
Che cos'è quest'uomo? Una quantità di malattie che
agiscono mediante lo spirito sul mondo esteriore e vogliono farsi un bottino.
Che cos'è quest'uomo? Un groviglio d'irrequieti serpenti che di rado si sopportano insieme – allora vanno,
ognuno da sè, a cercare la preda nel mondo.
Guardate questo povero corpo! Ciò ch'egli sofferse e
bramò, cercò di comprendere la povera anima, – e comprese la brama assassina e il desiderio della voluttà del
coltello.
Chi è oggi ammalato viene colpito dal male che oggi
è delitto: egli vuol far soffrire con ciò chi lo fa soffrire.
Ma vi furono altri tempi, e un altro bene, e un altro
male.
Una volta il dubbio era male e la volontà indipendente. Allora il malato diveniva eretico e strega, soffriva e
voleva far soffrire.
Ma questo non giunge ai vostri orecchi: mi dite che
ciò nuocerebbe a quelli che son buoni fra voi. E che
m'importa dei vostri buoni!
Molte cose nei vostri buoni mi disgustano e, in verità,
non il male. Ma io vorrei che essi avessero una follia
onde perire, come questo pallido delinquente!
74
Così parlò Zarathustra F. Nietzsche
Questo vorrei, che la loro follia si chiamasse verità o
fedeltà o giustizia: ma essi hanno le loro virtù per poter
vivere a lungo in miserabile contentezza.
Io sono l'argine di un fiume: m'afferri chi può afferrarmi! Ma non sono la vostra gruccia.
Così parlò Zarathustra.
75
Così parlò Zarathustra F. Nietzsche
DEL LEGGERE E DELLO SCRIVERE
Di quanto fu scritto amo soltanto ciò che taluno scrisse col proprio sangue. Scrivi col sangue: e imparerai che
il sangue è spirito. Non è facile comprendere il sangue
degli altri: odio i lettori oziosi. Chi conosce il lettore
non farà mai più nulla per lui. Ancora un secolo di lettori – e sarà putredine lo stesso spirito.
Il fatto che tutti sappiano leggere, guasta, con l'andar
del tempo, non soltanto lo scrivere, ma anche il pensare.
Una volta lo spirito era Dio, poi si fece uomo, e diverrà adesso plebe.
Chi scrive col sangue e per aforismi non vuole esser
letto, ma imparato a memoria.
In montagna il sentiero più breve conduce di vetta in
vetta; ma ci vogliono buone gambe per seguirlo. Gli
aforismi devono essere culmini: e quelli a cui son detti,
uomini alti e robusti.
L'aria rarefatta e pura, il pericolo vicino e lo spirito
avvivato da una gioconda malizia: son cose che s'accordano insieme.
Voglio intorno a me dei folletti, perchè io son coraggioso. Il coraggio che scaccia i fantasmi, si crea dei folletti – il coraggio vuol ridere.
76
Così parlò Zarathustra F. Nietzsche
Io non sento più come voi: questa nube che vedo ai
miei piedi, questa cosa oscura e pesante della quale io
rido – è per voi nube di tempesta.
Voi guardate in alto quando bramate esaltarvi. Ed io
guardo al basso, perchè sono già esaltato.
Chi di voi sa ad un tempo esaltarsi e ridere?
Chi è salito sui monti più alti, ride di tutte le tragedie
della scena e della vita.
Incuranti, beffardi, violenti, così ci vuol la pazienza:
essa è donna ed ama sempre soltanto i guerrieri.
Voi mi dite: «la vita è difficile a sopportare». Ma che
vi servirebbe allora il vostro orgoglio la mattina, e la vostra rassegnazione la sera? La vita è difficile a sopportare: ma non siate dunque così delicati! Noi tutti siamo
asini carichi di pesi.
Che cosa abbiamo noi di comune col bocciolo di
rosa, che trema perchè oppresso da una goccia di rugiada? – Amiamo la vita non già perchè assuefatti alla vita,
ma perchè avvezzi ad amare.
Vi è sempre un po' di follia nell'amore. Ma c'è sempre
anche un po' di ragione nella stessa follia.
Ed anche a me, che amo la vita, le farfalle e le bolle
di sapone e tutto ciò che loro rassomiglia tra gli uomini,
sembra conoscere nel miglior modo la gioia.
Veder svolazzare codeste animule leggere, svelte,
graziose, seduce Zarathustra alle lacrime e al canto.
Crederei solo a un Dio che sapesse danzare.
77
Così parlò Zarathustra F. Nietzsche
E quando guardai il mio demonio, lo trovai serio, pesante, profondo, solenne: era lo spirito della gravità – e
a cagion sua cade ogni cosa.
Non con la collera, ma col riso si uccide. Uccidiamo
allora lo spirito della gravità!
Ho imparato a procedere: da quel tempo mi piace di
correre. Ho imparato a volare: da quel tempo non mi
piace esser spinto, per trasportarmi da un luogo.
Ora sono leggero, ora volo, ora io mi vedo al di sotto,
ora in me danza un Dio.
Così parlò Zarathustra.
78
Così parlò Zarathustra F. Nietzsche
DELL'ALBERO SULLA MONTAGNA
Zarathustra s'era accorto che un giovane lo schivava.
E quand'egli una sera s'aggirava solingo sui monti che
cingono la città chiamata la «Giovenca Variopinta»:
ecco, trovò passeggiando quel giovane, che sedeva accanto ad un albero e con occhio stanco guardava giù
nella valle. Zarathustra s'appoggiò all'albero, presso il
quale sedeva il giovane, e parlò così:
«Se io volessi scuotere quest'albero con le mani, non
potrei.
Ma il vento che noi non vediamo lo agita e curva a
piacere. Noi siamo scossi e agitati nel peggiore dei modi
da mani invisibili».
S'alzò allora sgomento, il giovane, e disse: «Odo Zarathustra e pensavo, ora appunto, a lui». Zarathustra rispose:
«Perchè ti spaventi di questo? Succede all'uomo quello che accade all'albero.
Quanto più si protende verso l'alto e la luce, con tanta
maggior forza si afferrano le sue radici alla terra, alle tenebre, all'abisso, – nel male».
«Sì, nel male!» esclamò il giovane. «Com'è possibile
che tu legga nell'anima mia?».
79
Così parlò Zarathustra F. Nietzsche
Zarathustra sorrise e parlò: «Molte anime non si potran mai scoprire se non saranno prima rivelate a sè stesse».
«Sì, nel male! gridò il giovane ancora una volta.
Dicesti la verità, o Zarathustra. Io non confido più in
me dacchè volli elevarmi, nessuno ha più fiducia in me
– ciò come avvenne?
Io mi trasformo troppo presto: il mio oggi rifiuta il
mio ieri. Io salto sovente i gradini, quando salgo – e
nessun gradino di ciò mi perdona.
Quando sono in alto mi trovo sempre solo. Nessuno
parla con me, il gelo della solitudine mi fa tremare. Che
cerco io dunque lassù?
Il mio disprezzo e il mio desiderio crescono insieme:
e più io salgo più disprezzo chi sale. Che voglio io dunque lassù?
Come mi vergogno del mio salire e del mio inciampare! Come rido del mio respiro ansimante! Come odio
chi vola! Come son stanco, io, in alto!».
Qui il giovane tacque. E Zarathustra contemplò l'albero presso il quale stavano, e disse:
«Quest'albero è solitario sul monte; esso crebbe alto
sopra gli uomini e gli animali.
E se volesse parlare, nessuno lo comprenderebbe:
tanto eccelso esso crebbe.
Ed ora esso attende ed attende, – ma che aspetta mai?
Esso dimora troppo vicino al regno delle nubi: attende
forse la prima folgore?».
80
Così parlò Zarathustra F. Nietzsche
Quando Zarathustra ebbe detto questo, il giovane gridò con veemenza: «Sì, Zarathustra, tu dici la verità. Desiderai la mia distruzione quando volli salire, e tu sei il
fulmine che io ho atteso! Vedi, che sono io ancora, dopo
che mi sei apparso? L'invidia di te mi ha distrutto!». –
Così parlò il giovane e pianse amaramente. Ma Zarathustra lo cinse col suo braccio e lo condusse con sè.
E quando ebbero camminato insieme un tratto, Zarathustra riprese a parlare:
– Ciò mi strazia il cuore, l'occhio tuo m'esprime, meglio delle parole, tutto il tuo pericolo.
Tu non sei ancor libero, tu cerchi ancora la libertà,
pallido e stanco t'ha reso il tuo cercare.
Vuoi ascendere verso le libere altezze, l'anima tua ha
sete di stelle. Ma pur i cattivi istinti sono assetati di libertà.
I tuoi cani selvaggi vogliono libertà; abbaiano di gioia nel loro canile quando il tuo spirito è in procinto di
spalancare tutte le carceri.
Per me tu sei ancora un prigioniero che cerca di rendersi libero: ah, l'anima di tali prigionieri si fa accorta,
ma pure perfida e falsa.
Deve ancor purificarsi chi ha liberato il suo spirito.
C'è ancora in lui molto del carcere e della muffa: deve
purificarsi il suo occhio.
Sì, io conosco il tuo pericolo. Ma per il mio amore e
la mia speranza io ti scongiuro: non gettar via il tuo
amore e la tua speranza!
81
Così parlò Zarathustra F. Nietzsche
Tu ti senti ancor nobile, e nobile ti sentono anche gli
altri ancora, quelli che ti sono ostili e ti guardano maligni. Sappi che l'uomo nobile è a tutti un inciampo.
Anche ai buoni l'uomo nobile è d'inciampo: ed anche
proclamandolo buono vogliono cacciarlo da loro.
L'uomo nobile vuol creare nuove cose ed una nuova
virtù. Ma il buono vuole l'antico e che l'antico sia conservato.
Ma il pericolo dell'uomo nobile non è divenir buono
bensì schernitore, distruttore, insolente.
Oh, conobbi dei nobili che perdettero le loro più alte
speranze. E da quel tempo calunniarono ogni speranza
sublime.
Vissero allora sfrontati, tra brevi orgie, ed appena si
proposero un fine da un giorno all'altro.
«Lo spirito è pur voluttà» – essi dissero. E allora
spezzarono l'ali dello spirito: esso striscia ora intorno e
insozza rosicchiando.
Pensavano un giorno di mutarsi in eroi: sono ora viziosi. Spavento e afflizione, è per essi un eroe.
Ma per il mio amore e la mia speranza, ti supplico:
non gettar via l'eroe dall'anima tua! Tieni sacra la tua
più sublime speranza!
Così parlò Zarathustra.
82
Così parlò Zarathustra F. Nietzsche
DEI PREDICATORI DELLA MORTE
Esistono predicatori della morte: e la terra è piena di
tali cui è necessario professar l'abbandono della vita.
Piena è la terra di uomini inutili, guasta è la vita da
coloro che sono di troppo. Si potesse, con la speranza
della vita eterna, allontanarli da questa vita!
«Gialli» sono chiamati i predicatori della morte, oppure «neri». Ma io voglio mostrarveli ancora sotto altri
colori.
Ci sono i terribili che portano dentro una bestia feroce, e non hanno altra scelta che o il godimento o la mutilazione di sè stessi. E anche i loro godimenti sono una
mutilazione.
Non sono ancor mai divenuti uomini, questi terribili:
possano dunque predicar l'abbandono della vita e partirsene!
Ci sono i tisici dell'anima: appena son nati già cominciano a morire e aspirano alle dottrine della fatica e della rassegnazione.
Desidererebbero assai di morire, e noi dovremmo lodare la volontà loro! Guardiamoci bene dal ridestar tali
morti e dal toccare queste bare viventi.
83
Così parlò Zarathustra F. Nietzsche
Se s'incontrano in un malato, in un vecchio, in un cadavere, subito dicono: «la vita è vinta!».
Ma essi soltanto sono i vinti, e i loro occhi i quali non
vedono che un lato dell'esistenza.
Avvolti di tetra malinconia e avidi di piccoli casi che
rechino la morte: essi attendono a denti stretti.
Oppure cercano dolciumi e deridono la loro puerilità:
si aggrappano al fuscello di paglia della loro vita e si fan
beffe di star appesi a un fuscello.
Dice la loro sapienza: «uno stolto è chi si conserva in
vita, ma noi siamo tanto stolti! E questo è quanto di più
folle v'è nella vita!».
«La vita non è che sofferenza», altri dicono; e non
mentono: ma fate allora in modo che voi cessiate d'essere! Fate in modo che cessi una vita che è soltanto dolore!
E così suoni l'insegnamento della vostra virtù: «devi
uccider te stesso! Devi sfuggire te stesso!».
«La voluttà è peccato – dicono alcuni di coloro che
predicano la morte –, mettiamoci in disparte, e non generiamo figliuoli!» –.
«Il partorire è peccato, – dicono gli altri – a che prò
partorire? Non si partoriscono che infelici!». Ed anche
essi son predicatori della morte.
«Ci vuol compassione – dicono i terzi. – Prendete
quel che possiedo! Prendete ciò che sono! Sarò tanto
meno legato alla vita!».
84
Così parlò Zarathustra F. Nietzsche
Se fossero pietosi nell'intimo, cercherebbero di amareggiare la vita del prossimo. Essere cattivi – sarebbe la
loro vera bontà.
Ma essi vogliono sbarazzarsi della vita: che importa
loro se con le loro catene e i lor doni vincolano gli altri
più strettamente alla vita!
Ed anche a voi cui la vita è lavoro selvaggio e inquietudine: non siete voi tanto stanchi di vivere? Non siete
voi tanto maturi per il sermone della morte?
Voi tutti, cui è caro il lavoro selvaggio e tutto ciò che
è rapido, nuovo, straniero – vi sopportate male; la vostra
attività è fuga e volontà di dimenticare sè stessi.
Se voi credeste di più nella vita, vi abbandonereste
meno all'attimo. Ma non avete un sufficiente calore in
voi stessi per attendere – fosse anche in ozio!
Risuona ovunque la voce di coloro che predicano la
morte: e la terra è piena di tali cui bisogna predicare la
morte.
Oppure «la vita eterna»: ch'è per me cosa uguale, –
purchè se ne vadano presto!
Così parlò Zarathustra.
85
Così parlò Zarathustra F. Nietzsche
DELLA GUERRA E DEI GUERRIERI
Non vogliamo esser risparmiati dai nostri amici migliori, e neppure da quelli che amiamo nel profondo del
cuore. Lasciatemi quindi dire la verità!
O fratelli di guerra! Vi amo profondamente; io sono e
fui vostro pari. E sono anche il vostro nemico peggiore.
Lasciatemi dunque dirvi la verità!
Conosco l'odio e l'invidia del vostro cuore. Non siete
grandi abbastanza per ignorare l'odio e l'invidia. Siate
allora abbastanza grandi per non vergognarvene!
E se non potete essere i santi della conoscenza, siatene almeno i guerrieri. Essi sono i compagni e i precursori di una tal santità.
Vedo molti soldati: potessi veder molti guerrieri!
«Uniforme» dicesi quella che indossano: non sia uniforme ciò che di sotto nascondono!
Voi dovete per me esser coloro che tendono gli sguardi in cerca del nemico – il vostro nemico. E in alcuni di
voi c'è dell'odio a prima vista.
Voi dovete cercare il vostro nemico, e combattere la
vostra guerra, per i vostri pensieri! E se il vostro pensiero soccombe gridi, la vostra onestà, il trionfo!
86
Così parlò Zarathustra F. Nietzsche
Dovete amare la pace, quale mezzo di nuove guerre.
E la pace breve più che lunga.
Non vi consiglio lavoro, ma lotta. Non vi consiglio la
pace ma la vittoria. Il vostro lavoro sia lotta, la vostra
pace vittoria!
Non si può tacere e restar silenziosi che quando si
possiede un arco e la freccia: altrimenti si ciancia e si
disputa. Sia la vostra pace vittoria!
Voi dite che la buona causa santifica perfino la guerra? Io vi dico: è la buona guerra che santifica ogni causa.
La guerra e il coraggio hanno operato cose più grandi
che l'amore del prossimo. Non la vostra compassione,
bensì il vostro coraggio salvò finora i pericolanti.
«Che cosa è bene?» chiedete. Essere valorosi. Lasciate le donnette sentenziare: «è bene ciò che è buono e
commovente insieme».
Vi dicono senza cuore: ma il vostro cuore è genuino
ed io amo il pudore della vostra cordialità. Voi vi vergognate del vostro flusso e altri si vergognano del loro riflusso.
Siete brutti? Ebbene, fratelli miei! Avvolgetevi nel
sublime, il manto della bruttezza!
E quando la vostra anima diverrà grande, sarà insolente, e nella vostra grandezza vi sarà malizia. Io vi conosco.
Voi dovete avere soltanto nemici che siano da odiare,
non nemici da disprezzare. Voi dovete andar fieri del
87
Così parlò Zarathustra F. Nietzsche
vostro nemico: allora i successi del vostro nemico saran
pure i vostri.
Ribellione – ecco la nobiltà dello schiavo. La vostra
nobiltà sia l'obbedienza. Il vostro stesso comandare sia
obbedire!
A un buon guerriero suona meglio «tu devi», che «io
voglio». E tutto ciò che v'è caro dovete permettere che
vi si comandi.
Il vostro amor della vita sia l'amore della vostra più
alta speranza: e la vostra più alta speranza sia il più alto
pensiero della vita!
Ma il vostro più alto pensiero, dovete tollerare che ve
lo comandi – e suona: l'uomo è qualcosa che deve venir
sorpassato.
Vivete così la vostra vita d'obbedienza e di guerra!
Che importa vivere a lungo? Quale guerriero vuol'essere risparmiato?
Io non vi risparmio, io vi amo profondamente, miei
fratelli di guerra!
Così parlò Zarathustra.
88
Così parlò Zarathustra F. Nietzsche
DEL NUOVO IDOLO
V'hanno ancora in qualche luogo popoli e greggi, ma
non fra noi, o fratelli: qui non sono che Stati.
Stato? Che è ciò? Ebbene, aprite gli orecchi, che vi
dica ora la mia parola sulla morte dei popoli.
Stato si chiama il più freddo di tutti i mostri. È freddo
pur nel mentire; e questa è la menzogna ch'esce dalla
sua bocca: «Io, Stato, sono il popolo».
È una menzogna! Furono creatori quelli che suscitarono i popoli e su di loro posero una fede e un amore:
giovarono così alla vita.
Sono invece distruttori questi che tendono trappole a
molti, e le chiamano Stato: essi appendono sul loro corpo una spada e cento desideri.
Dove c'è ancora popolo, esso non comprende lo Stato
e lo odia come il malocchio e come peccato contro il costume e il diritto.
Vi dò questo segno: ogni popolo ha il suo linguaggio
del bene e del male, e non lo comprende il vicino. Esso
inventò la sua lingua secondo i suoi usi e diritti.
Ma lo Stato mente in tutte le lingue; sul conto del
bene e del male qualunque cosa dica, esso mente – e ciò
che possiede ha rubato.
89
Così parlò Zarathustra F. Nietzsche
Tutto è falso in lui, esso morde con denti rubati, il
mordace.
Sono falsi anche i suoi visceri.
Confusione di lingue del bene e del male: vi dò questo segno come segno dello Stato. In verità questo segno
significa la volontà di morire! In verità esso attrae i predicatori della morte!
Troppi uomini nascono: per coloro che sono di troppo
fu inventato lo Stato!
Guardate un po' come esso li attira a sè, gli inutili!
Come li ingoia e mastica e rimastica!
«Non c'è nulla di più grande sulla terra: io sono il dito
ordinatore di Dio» – così rugge il mostro. E non cadono
in ginocchio gli orecchiuti e i miopi soltanto.
Ahimè, pure in voi, anime grandi, esso insinua le sue
tristi menzogne! Ahimè, indovina i cuori generosi che
amano prodigarsi!
Sì, anche voi indovina, vincitori del vecchio Dio! La
lotta vi stancò e la vostra stanchezza serve ora al nuovo
idolo!
Il nuovo idolo vuole avvincere a sè anche gli onesti e
gli eroi! Gli piace riposarsi alla luce solare delle buone
coscienze, – il freddo mostro!
Tutto vuol dare a voi se voi l'adorate, l'idolo nuovo:
s'acquista in tal modo lo splendore delle vostre virtù e lo
sguardo dei vostri occhi superbi.
90
Così parlò Zarathustra F. Nietzsche
Esso vuole adescare con voi coloro che sono di troppo! Sì, fu inventato con ciò un artificio infernale, un
corsiero della morte tintinnante nei divini ornamenti!
Sì, fu inventato con ciò una morte per molti, morte
che si vanta d'esser vita: in verità un gran dono per i
predicatori della morte!
Lo Stato è là dove tutti, buoni e cattivi, si ubbriacano
di veleno: dove tutti si smarriscono: dove il lento suicidio di tutti si chiama «la vita»!
Guardate un po' questi uomini inutili! Essi si appropriano le opere degli inventori e i tesori dei savi: chiamano educazione il loro furto – e tutto divien loro malattia e miseria!
Guardate un po' questi inutili! Sono sempre malati e
vomitano il loro fiele e lo chiamano giornale. Si divorano a vicenda e non possono neppur digerirsi.
Guardate un po' questi superflui! Acquistano ricchezze e con ciò divengon più poveri. Vogliono potenza e
anzitutto il grimaldello della potenza, molto denaro, –
questi impotenti!
Guardate come si arrampicano, queste agili scimmie!
Si arrampicano l'una su l'altra, e vanno così nel fango e
nell'abisso.
Voglion tutti accostarsi al trono: è la loro follia –
come se la felicità stesse sul trono! Spesso sul trono sta
il fango, e spesso anche il trono è sul fango.
Mi sembrano tutti folli costoro, e scimmie rampicanti,
ed esaltati.
91
Così parlò Zarathustra F. Nietzsche
Il loro idolo pute, il freddo mostro; putono tutti insieme questi adoratori dell'idolo.
Miei fratelli, vorreste forse essere soffocati dall'alito
delle loro bocche e delle lor bramosie? Spezzate piuttosto le vetrate e saltate all'aperto.
Evitate l'odore cattivo! Fuggite l'idolatria degli inutili!
Evitate l'odore cattivo! Fuggite i vapori di questi sacrifici umani!
La terra è ancor libera per le anime grandi. Ci sono
molti posti ancora per le anime solitarie e le anime gemelle intorno alle quali aleggia il profumo di mari tranquilli.
La vita è ancora aperta per le grandi anime. In verità
chi poco possiede è anche meno posseduto: sia lodata la
piccola povertà!
Là dove lo Stato cessa d'esistere comincia l'uomo che
non è inutile: là comincia la canzone della necessità, intraducibile, unica.
Là dove lo Stato cessa d'esistere, – ma guardate un
po' là, miei fratelli! Non vedete voi l'arcobaleno e i ponti
del superuomo?
Così parlò Zarathustra.
92
Così parlò Zarathustra F. Nietzsche
DELLE MOSCHE DEL MERCATO
Fuggi, amico mio, nella solitudine! Ti veggo stordito
dallo strepito degli uomini grandi e punto dall'aculeo dei
piccoli.
La foresta e la rupe sapranno degnamente tacere con
te. Assomiglia di nuovo all'albero che tu ami, all'albero
dai rami diffusi; esso pende sul mare silenzioso, in
ascolto.
Dove termina la solitudine comincia il mercato; e
dove il mercato comincia, comincia pure lo strepito dei
grandi commedianti e il ronzio delle mosche velenose.
Nel mondo le cose migliori non giovano a nulla, se
non v'ha chi le rappresenti: questi sono chiamati dal popolo uomini grandi.
Poco comprende il popolo la grandezza: cioè il creare. Ma ha un senso per tutti i rappresentanti e i commedianti di grandi cose.
Il mondo gira intorno agl'inventori di nuovi valori:
gira invisibilmente. Ma intorno ai commedianti s'aggira
il popolo e la gloria: così è «il corso del mondo».
Il commediante possiede lo spirito, non la coscienza
dello spirito. Sempre egli crede a ciò con cui fa più persuasi gli altri, – a ciò che spinge a credere in lui!
93
Così parlò Zarathustra F. Nietzsche
Avrà domani una nuova fede, e un'altra dopo domani.
Egli ha lo spirito pronto come il popolo, e variabile al
pari del tempo.
Rovesciare – vuol dire per lui: dimostrare. Render
folli – è per lui convincere. E il sangue gli sembra l'argomento migliore.
Una verità che s'insinua soltanto in orecchie delicate,
egli la chiama menzogna e nulla. In verità egli crede
solo agli dèi che fanno gran strepito nel mondo!
Affollato di rumorosi pagliacci è il mercato – e il popolo si gloria dei suoi grandi uomini! Essi sono per lui i
padroni dell'ora.
Ma l'ora li incalza: ed essi t'incalzano. Anche da te
vogliono un sì o un no. Vuoi metterti incautamente fra
un pro' e un contro?
Non esser geloso di questi intransigenti e impazienti,
o amico della verità! La verità non s'appese ancor mai al
braccio di un assoluto.
A causa di questi avventati ripara nella tua sicurezza:
non sul mercato soltanto si è assaliti con il «Sì?» od il
«No?».
Ciò che avviene nelle fontane profonde, avvien lentamente: esse dovettero attendere a lungo per sapere cosa
cadde nel loro profondo.
Lontano dal mercato e dalla gloria si ritrae tutto ciò
che è grande: lontano dal mercato e dalla gloria vissero
sempre gli inventori di nuovi valori.
94
Così parlò Zarathustra F. Nietzsche
Fuggi, amico, nella tua solitudine: io ti vedo punzecchiato da mosche velenose. Fuggi là ove soffia un vento
rude e impetuoso.
Fuggi nella tua solitudine! Vivesti troppo vicino ai
piccoli e ai miserabili. Fuggi dinanzi alla loro vendetta
invisibile! Contro di te essi non son che vendetta.
Non alzar più il braccio contro di loro! Essi sono innumerevoli, e non è affar tuo essere cacciatore di mosche.
Innumerevoli sono i piccoli e i miserabili; e più d'un
superbo edificio fu distrutto da gocce piovane e dalla
mala erba.
Tu non sei una pietra e già sei incavato per le molte
gocce. Ti fenderebbero e spezzerebbero altre gocce ancora.
Ti veggo affaticato per le molte mosche velenose,
punto a sangue in cento parti; e la tua alterezza sdegna
la collera.
Vorrebbero il tuo sangue, con tutta innocenza, bramano sangue le loro anime esangui – e perciò punzecchiano fingendosi ingenue.
Ma tu, o profondo, tu soffri troppo crudelmente anche
per le piccole ferite; e prima che tu risani, lo stesso verme velenoso ti striscia di nuovo sulla mano.
Tu sei troppo fiero per uccidere questi golosi. Ma
bada a non esser poi costretto a portare tutta la loro velenosa ingiustizia!
95
Così parlò Zarathustra F. Nietzsche
Essi ti ronzano intorno anche con la loro lode; impudenza è la loro lode. Essi vogliono il contatto con la tua
pelle e il tuo sangue.
Essi ti adulano come un Dio o un demonio; essi piagnucolano davanti a te come inanzi a Dio o al demonio.
Che importa! Sono adulatori e piagnoni e nient'altro.
E spesso saranno con te amabili. Ma questa fu sempre
la prudenza dei vili. Sì, sono accorti, i vigliacchi!
Essi pensano molto a te nella loro anima angusta – tu
sei loro sempre sospetto! Tutto ciò che è meditato diviene sospetto.
Essi ti puniscono per tutte le tue virtù. Non ti perdonano, dal profondo del cuore, che i tuoi errori.
Perchè sei mite e giusto, dirai: «sono incolpevoli della loro vita meschina». Ma la loro anima angusta pensa:
«È colpa ogni grande esistenza».
Anche se tu sei affabile con loro, essi sentono ancora
che tu li disprezzi; e ricambiano i tuoi benefizi con celati misfatti.
La tua muta fierezza li irrita sempre; essi esultano se,
una volta, sei abbastanza modesto per esser vanitoso.
Ciò che noi riconosciamo in un uomo noi lo accendiamo anche in lui. Salvati quindi dai piccoli!
Dinanzi a te si sentono piccoli, e la loro bassezza divampa contro di te, per una vendetta invisibile.
Non t'accorgesti mai come spesso tacevano quando li
avvicinavi, e come perdevano forze, simili al fumo di un
fuoco spegnentesi?
96
Così parlò Zarathustra F. Nietzsche
Sì, amico mio, per i tuoi vicini, sei la cattiva coscienza; poi che essi sono indegni di te. Perciò ti odiano e vogliono succhiare il tuo sangue.
I tuoi vicini saranno sempre mosche velenose; ciò
ch'è grande in te – anche questo deve renderli più velenosi e sempre più somiglianti alle mosche.
Fuggi, amico, nella tua solitudine, dove spira un vento rude e impetuoso! Non è tuo mestiere esser cacciatore
di mosche.
Così parlò Zarathustra.
97
Così parlò Zarathustra F. Nietzsche
DELLA CASTITÀ
Amo la foresta. È difficile vivere in città: vi sono
troppi lussuriosi.
Non è forse meglio cader nelle mani di un assassino
che nei sogni di una donna lasciva?
Guardate questi uomini: il loro occhio lo dice – non
san far di meglio sulla terra, che giacer presso una donna.
Nel fondo dell'anima loro v'è fango; e guai se nel loro
fango v'è spirito!
Se almeno foste animali perfetti! Ma privilegio dell'animale è l'innocenza.
Vi consiglio io forse la morte dei sensi? Vi consiglio
l'innocenza dei sensi.
Vi consiglio la castità? La castità è in alcuni virtù, ma
per molti poco meno d'un vizio.
Questi son continenti, è vero; ma la cagna sensualità
si manifesta in tutto ciò che fanno.
Perfino nell'altezza delle loro virtù e nel loro spirito
freddo li segue irrequieto, quel mostro.
E con qual grazia la cagna sensualità sa mendicare un
briciolo di spirito, quando le si ricusa un pezzo di carne!
98
Così parlò Zarathustra F. Nietzsche
Voi amate le tragedie e tutto ciò che spezza il cuore.
Ma io diffido della vostra cagna.
Voi avete occhi troppo crudeli, e pieni di desiderio
mirate quelli che soffrono. La vostra voluttà non ha forse indossata la maschera della compassione?
Ed anche questa sentenza vi dò: non pochi di coloro
che volevano cacciare il diavolo, condussero sè stessi
fra i porci.
La castità è da sconsigliare a colui al quale è dura: affinchè non divenga la via dell'inferno – cioè fango e lussuria dell'anima.
Parlo io di cose sconce? Ma non mi sembra quello
che vi sia di peggio.
Non quando la verità è sudicia, ma quand'è vana, quegli che ha discernimento scende malvolontieri nella sua
acqua.
In verità vi sono alcuni che sono casti nel fondo: essi
sono miti di cuore e ridono meglio e più sovente di voi.
Ridono pure della castità e chiedono: «che cos'è la castità?»
La castità non è forse follia? Ma questa follia giunse
a noi, non noi la cercammo.
Noi abbiamo offerto a quest'ospite un asilo ed il cuore: ora dimora egli in noi – possa restarci fino a che vuole!
Così parlò Zarathustra.
99
Così parlò Zarathustra F. Nietzsche
DELL'AMICO
«C'è sempre uno di troppo intorno a me» – pensa così
il solitario.
«Sempre uno via uno – a lungo andare ciò diventa
due!».
Io e Me sono sempre in conversazione troppo assidua: come lo si potrebbe sopportare se non ci fosse di
mezzo un amico?
Per il solitario l'amico è ognora un terzo: e il terzo è
un sughero il quale impedisce che il discorso dei due
cada in fondo.
Ahimè, vi son troppe profondità pei solitari. Essi
aspirano perciò ad avere un amico che li tragga in alto.
La nostra fede negli altri tradisce ciò che più volentieri crederemmo di noi stessi. Il nostro desiderio di un
amico è il traditore.
Ma ben spesso non si vuol con l'amore che passare
oltre l'invidia. Sovente ci si attacca e ci si fa dei nemici,
sol per celare che noi stessi possiam venire assaliti.
«Sii almeno il mio nemico!» così parla il vero rispetto
che non ardisce mendicar l'amicizia.
Se si vuol possedere un amico, si deve pure saper fare
la guerra per lui: e per fare la guerra bisogna saper essere nemico.
100
Così parlò Zarathustra F. Nietzsche
Bisogna nell'amico onorare il nemico. Puoi tu avvicinarti al tuo amico senza passar al suo campo?
Nel proprio amico si deve possedere il migliore nemico. È quando lotti contro di lui che devi essergli più vicino al cuore.
Vuoi presentarti nudo al tuo amico? Sarebbe egli
onorato se, come sei, ti presenti? Ma ti manderebbe al
diavolo!
Chi non sa dissimulare, rivolta: è per questo, che la
nudità va temuta! Se foste dèi, certamente, dovreste vergognarvi degli abiti!
Per il tuo amico tu non saprai mai adornarti abbastanza: poi che devi esser per lui il desiderio e la freccia del
superuomo.
Guardasti mai, mentre dorme, l'amico – per imparare
a conoscerne il volto? Qual è dunque il suo volto? È il
tuo viso in uno specchio grossolano e imperfetto.
Guardasti mai dormire l'amico? Non ti sgomentasti
dell'aspetto che aveva? Oh, mio amico, l'uomo è qualcosa che deve venir superata.
Nell'indovinare e tacere, l'amico dev'esser maestro;
non devi voler vedere tutto. Il tuo sogno deve rivelarti
ciò che fa il tuo amico da sveglio.
Una divinazione sia la tua pietà: perchè tu subito sappia se il tuo amico vuol compassione. Forse egli ama in
te l'occhio fiero e lo sguardo dell'eternità.
101
Così parlò Zarathustra F. Nietzsche
La tua compassione per l'amico si celi sotto una ruvida scorza, intorno alla quale devi logorare i tuoi denti.
Essa avrà così soavità e dolcezza.
Sei tu l'aria pura, la solitudine, il pane e la medicina,
per il tuo amico? Taluno è incapace di spezzare le proprie catene, eppure giunge a redimer l'amico.
Sei tu uno schiavo? Non puoi allora essere amico. Sei
tu un tiranno? Non puoi allora aver degli amici.
Troppo a lungo si celarono nella donna lo schiavo e il
tiranno. Perciò la donna è ancora incapace d'amicizia:
ella conosce soltanto l'amore.
Nell'amor della donna vi è cieca ingiustizia per tutto
ciò che non ama. E pur nell'amore cosciente della donna
c'è ancora sempre, vicino alla luce, la sorpresa, la notte,
la folgore.
Ancora non è capace d'amicizia, la donna: gatte sono
tuttora le donne, ed uccelli. O, nel caso migliore, giovenche.
Ancora è incapace d'amicizia la donna. Ma ditemi, o
uomini, chi di voi è capace d'amicizia?
Oh, la vostra povertà, uomini, è l'avarizia dell'anima
vostra! ciò che voi date all'amico, io lo darei perfino al
nemico, nè diverrei più povero.
Esiste familiarità di compagni: potesse esistere pur
l'amicizia!
Così parlò Zarathustra.
102
Così parlò Zarathustra F. Nietzsche
DELLE MILLE E UNA META
Zarathustra vide molti popoli e molti paesi: scoperse
perciò in molti popoli il bene ed il male. Nessuna maggiore potenza trovò Zarathustra che il bene ed il male.
Nessun popolo potrebbe vivere senza sapere, anzitutto, valutare: ma se vuol conservarsi, non deve valutare
alla guisa del suo vicino.
Molte cose per un popolo buone, furono per un altro
scherno e vergogna: ecco ciò che scopersi. Molte cose
trovai, qui dette cattive, e là circondate d'onori regali.
Un vicino non comprese mai l'altro; sempre l'anima
sua stupiva della follia e della malvagità del vicino.
Una tavola di beni sta sospesa sopra ogni popolo.
Guarda, è la tavola delle sue vittorie; guarda, è la voce
della sua volontà di potenza.
È lodevole ciò che gli appare difficile; bene ciò ch'è
indispensabile e duro; e ciò che libera dall'estrema miseria, ciò che v'ha di più raro e difficile, – egli lo esalta
come santo.
Ciò che lo fa dominare, vincere, splendere, eccitando
l'orrore e l'invidia del prossimo: questa è per lui la cosa
sublime, la prima, che misura ogni altra e n'è il senso.
103
Così parlò Zarathustra F. Nietzsche
In verità, o fratello, quand'avrai conosciuto i bisogni,
le terre, il cielo e il vicino d'un popolo: tu ne argomenterai facilmente la legge delle sue vittorie sopra sè stesso,
e perchè ascende su quelle scale alla sua speranza.
«Sempre devi essere il primo e gli altri avanzare: nessuno deve amare l'anima tua gelosa fuorchè il tuo amico» – questo faceva fremere l'anima d'un greco; e perciò
egli camminava sul sentiero della grandezza.
«Dire la verità e saper maneggiare bene l'arco e la
freccia» – sembrava insieme difficile e caro al popolo
dal quale ebbi il nome – il nome che m'è insieme difficile e caro.
«Onorare il padre e la madre e obbedir loro sin nella
radice dell'anima»: questa tavola di vittoria impose a sè
stesso un altro popolo e divenne in tal modo potente ed
eterno.
«Conservarsi fedele e per fedeltà donare il sangue e
l'onore pur nelle cose difficili e tristi»: insegnando così
un altro popolo potè dominare sè stesso, e così dominandosi divenne ricco di grandi speranze.
Gli uomini si diedero, in verità, tutto il bene e tutto il
male. In verità se l'appropriarono, ma non lo trovarono,
non l'accolsero punto come voce del cielo.
Fu l'uomo ad assegnare un valore alle cose, il senso
umano! Perciò si chiama egli «uomo», cioè colui che
valuta.
Valutare è creare: uditemi, o voi creatori! Il valutare è
per sè steso il tesoro e la gioia di tutte le cose valutate.
104
Così parlò Zarathustra F. Nietzsche
Mercè la valutazione esiste il valore: e senza la valutazione il nocciolo dell'esistenza sarebbe vuoto. Ascoltate, o creatori!
Mutabilità di valori – è mutabilità di chi crea. Sempre
distrugge chi vuole creare.
Creatori furono dapprima i popoli, e solo molto più
tardi gl'individui; in verità l'individuo è la creazione più
recente.
I popoli sospesero un tempo sopra di sè una tavola di
beni. L'amore che vuol dominare e l'amore che vuole
obbedire crearono insieme queste tavole.
Più antico è l'amore del gregge che l'amore del proprio Io: e sin tanto che la buona coscienza si chiamerà
gregge, soltanto la coscienza cattiva dirà: Io.
In verità l'Io astuto, egoista, che cerca il suo utile nell'utile di molti: questo non è l'origine, ma il tramonto del
gregge.
Furono sempre i ferventi e i creatori che crearono il
bene ed il male. Il fuoco dell'amore e il fuoco della collera divampa in nome di tutte le virtù.
Molti paesi vide Zarathustra e molti popoli: niuna
maggiore potenza trovò sulla terra Zarathustra, che l'opera di coloro che amano: «bene» e «male» n'è il nome.
Mostruosa, in verità è la potenza della lode e del biasimo. Dite, fratelli, chi potrebbe sconfiggerla? Dite, chi
getterà un laccio intorno ai mille colli di questa bestia?
Mille mète vi furono sino ad oggi, perchè vi furono
mille popoli. Non manca più che il laccio per i mille
105
Così parlò Zarathustra F. Nietzsche
colli, manca l'unica mèta. L'umanità non ha ancora una
mèta.
Ma ditemi dunque, o fratelli: se a l'umanità manca ancora la mèta; non le manca pure sè stessa?
Così parlò Zarathustra.
106
Così parlò Zarathustra F. Nietzsche
DELL'AMORE DEL PROSSIMO
Voi v'affannate intorno al vostro prossimo e ne avete
in cambio belle parole. Ma vi dico: il vostro amore del
prossimo, è il vostro amore di voi.
Vi attaccate al prossimo per fuggire voi stessi e vorreste far di ciò una virtù: ma io leggo nel vostro «altruismo».
Il Tu è più antico dell'Io; il Tu fu già detto santo, ma
l'Io non ancora; perciò l'uomo cerca il suo prossimo.
Vi consiglio io l'amore del prossimo? Vi consiglio
piuttosto di fuggire il prossimo e di amare quelli che son
da voi più lontani!
Più alto dell'amore del prossimo, sta l'amore dell'uomo lontano che ha da venire; più sublime dell'amore per
l'uomo mi par l'amore per cose e fantasmi.
Questo fantasma che ti corre dinanzi, o fratello, è più
bello di te; perchè non gli doni la tua carne e le tue
ossa? Ma tu lo temi e ripari presso il vicino.
Voi non potete sopportarvi e non v'amate abbastanza:
vorreste perciò sedurre il vicino all'amore, e del suo errore indorarvi.
107
Così parlò Zarathustra F. Nietzsche
Io vorrei non poteste andar d'accordo col vostro prossimo e coi vicini di lui: dovreste allora cercar da voi
stessi un amico dal cuore entusiasta.
Voi invitate un testimonio quando volete dir bene di
voi; e quando l'avete indotto a pensar bene di voi, voi
stessi pensate bene di voi.
Non mente soltanto chi parla contro la sua coscienza,
ma anzi quello che parla contro la sua incoscienza. E
così voi parlate nelle vostre relazioni e ingannate con
voi il vicino.
Così dice il folle: «il trattare col prossimo guasta il
carattere, specialmente quando non s'ha».
L'uno va dal vicino perchè cerca sè stesso, e l'altro
perchè vorrebbe obliarsi. Il poco amore che portate a voi
stessi fa della vostra solitudine una prigione.
Sono i più lontani che scontano il vostro amore pel
prossimo; e quando non siete che cinque insieme, deve
sempre un sesto perire.
Io non amo nemmeno le vostre feste: vi trovai troppi
commedianti ed anche gli spettatori si comportavano
come commedianti.
Non il prossimo v'insegno, ma l'amico. L'amico sia
per voi la festa della terra e un presagio del superuomo.
V'insegno l'amico e l'ardente suo cuore. Ma bisogna
saper diventare una spugna se si vuole l'affetto di cuori
ferventi.
108
Così parlò Zarathustra F. Nietzsche
V'insegno l'amico che porta in sè un mondo, una coppa del bene – l'amico creatore che ha sempre un mondo
pronto da offrire.
E come per lui andò svolgendosi il mondo, così si
riavvolge nuovamente in anelli, quale un procedere del
bene dal male, del fine dal caso.
L'avvenire e il lontano siano per te la causa dell'oggi:
nel tuo amico devi amare il superuomo, come la ragione
di te stesso.
Fratelli miei, non vi consiglio l'amore del prossimo:
amate quelli che son da voi più lontani.
Così parlò Zarathustra.
109
Così parlò Zarathustra F. Nietzsche
DEL CAMMINO DEL CREATORE
Vuoi tu, mio fratello, andare in solitudine? Vuoi cercar la via di te stesso? Indugia ancora un poco ed ascoltami.
«Chi cerca, facilmente perde sè stesso. Ogni solitudine è colpa» così parla il gregge. E lungo tempo tu appartenesti al gregge.
La voce del gregge risuonerà ancora in te. E quando
dirai: «non ho più la vostra coscienza», ci sarà un pianto
e un lamento.
Vedi, il tuo dolore stesso, è ancora nato da questa coscienza: e l'ultima luce di questa coscienza arde ancora
nella tua tristezza.
Ma tu vuoi seguire la via del tuo dolore che è la via
che conduce a te stesso? Mostrami allora il diritto e la
forza che hai di far ciò!
Sei tu una nuova forza e un nuovo diritto? Un primo
movimento? Una ruota che gira sovra sè stessa? Puoi tu
anche costringer le stelle a girarti d'intorno?
Ah, vi è tanta bramosia di salire! Vi è tanto spasimo
di ambiziosi! Mostrami che non sei nè ambizioso nè
avido!
110
Così parlò Zarathustra F. Nietzsche
Ah, ci sono tanti pensieri sublimi che non sono che
un mantice: essi gonfian le cose e ne accrescono il vuoto.
Ti proclami libero? – Voglio tu mi dica i tuoi pensieri
dominanti, non che sei sfuggito ad un giogo.
Sei tu uno di quelli che avevano il diritto di sfuggire
ad un giogo? Vi son parecchi che gettarono via il loro
ultimo pregio, abbandonando la schiavitù.
Libero di che cosa? Che importa ciò a Zarathustra?
Ma l'occhio tuo deve annunciare sereno: libero per che
cosa?
Sei tu capace di distribuire a te stesso il bene ed il
male, e di porre la tua volontà su di te come tua legge?
Saprai essere il giudice e il vendicatore della tua legge?
È terribile star soli col giudice e il vindice della propria legge. Così vien lanciata la stella nello spazio deserto e nel gelido soffio della solitudine.
Oggi tu che sei solo soffri ancora per causa di molti:
oggi hai ancora pienamente il tuo coraggio e le tue speranze.
Ma ti peserà un giorno la tua solitudine, si curverà il
tuo orgoglio, e il tuo coraggio digrignerà i denti. E allora griderai: «io sono solo!».
Non vedrai più, un giorno, l'altezza tua, e troppo vicina ti sarà la bassezza; ciò che hai di sublime t'incuterà
spavento come un fantasma. E allora griderai: «Tutto, è
menzogna».
111
Così parlò Zarathustra F. Nietzsche
Vi sono sentimenti che minacciano d'uccidere il solitario; se non riescono a ciò devono essi stessi morire!
Ma puoi tu essere un assassino?
Fratello, conosci di già la parola «disprezzo?». E il
tormento della tua giustizia nel dover essere giusto con
coloro che ti disprezzano?
Tu costringi molti a mutar d'avviso sul tuo conto: e di
ciò ti fanno gran carico. Tu ti avvicinasti a loro e passasti oltre: essi non te lo perdoneranno giammai.
Tu li sorpassi: e quanto più vai salendo, tanto più piccolo ti scorge l'occhio dell'invidia. Ma più di tutti è
odiato colui che vola.
«E come potreste voi esser giusti con me? – dovresti
dire. – Io scelgo per me la vostra ingiustizia come la
parte che mi è dovuta».
Ingiustizia e lordura essi gettano sul solitario ma, o
fratello, se vuoi essere un astro, non puoi far sì che tu
non splenda anche per loro!
E guardati dai buoni e dai giusti! Essi crocifiggono
volentieri quelli che s'inventano la loro propria virtù –
essi odiano il solitario.
Guardati anche dalla santa semplicità! Tutto ciò che
non è semplice è per loro empio: essa gioca pur volentieri col fuoco – dei roghi.
E guardati anche dagli eccessi del tuo amore! Troppo
rapidamente il solitario tende la mano a colui che incontra.
112
Così parlò Zarathustra F. Nietzsche
A taluni non devi porger la mano, ma solo la zampa:
e voglio che la tua zampa abbia anche gli artigli.
Ma il nemico peggiore che tu possa incontrare sarai
sempre tu stesso; tu ti attendi in agguato nelle caverne e
nei boschi.
O solitario, tu segui il cammino che conduce a te stesso, e oltre te stesso ai tuoi sette demoni!
Apparirai a te stesso un eretico e una strega, e un negromante e un folle e uno scettico, e un sacrilego e un
malvagio.
Tu devi volerti bruciare nella tua propria fiamma:
come vorresti rinnovarti senza esserti prima ridotto in
cenere!
Solitario, tu cammini su la via del creatore: tu vuoi
creare a te stesso un Dio dai tuoi sette demoni!
Solitario, tu percorri la via dell'amante: ami te stesso
e perciò ti disprezzi come può solo disprezzare chi ama.
L'amante vuol creare, perchè disprezza! Che sa dell'amore quegli che non è stato capace di odiare ciò che
amava?
Va nella tua solitudine, o fratello, con il tuo amore e
la tua creazione; e più tardi la giustizia ti seguirà zoppicando.
Va nella tua solitudine, con le mie lagrime, o fratello.
Amo colui che vuol creare oltre le proprie forze e in tal
modo perisce.
Così parlò Zarathustra.
113
Così parlò Zarathustra F. Nietzsche
DELLE GIOVANI E DELLE VECCHIE
«Che cosa vai trascinando così paurosamente nel crepuscolo, Zarathustra? E che cosa nascondi con tanta
cura sotto il mantello?
«È forse un tesoro che avesti in dono? O un bambino
che ti nacque? O forse vai tu stesso, ora, per le vie del
ladro, tu amico del male?».
In verità, o mio fratello!, disse Zarathustra, è proprio
un tesoro che mi fu regalato: è una piccola verità che io
porto con me.
Ma essa è selvaggia come un piccolo bambino, e se
non le chiudessi la bocca essa griderebbe forte.
Oggi, nell'andar solitario per la mia strada, nell'ora
del tramonto, m'incontrai con una vecchierella che mi
parlò all'anima così:
«Molte cose disse Zarathustra anche a noi donne, ma
non ci parlò mai della donna».
Ed io risposi: «della donna non si deve parlare che
agli uomini».
«Parla anche a me della donna, diss'ella, io sono vecchia abbastanza, per subito dimenticare».
Volli esaudire la vecchierella e le parlai così:
114
Così parlò Zarathustra F. Nietzsche
Tutto nella donna è mistero, e tutto nella donna ha
una soluzione: la quale si chiama gravidanza.
L'uomo per la donna è un mezzo: il fine è sempre il
figlio. Ma che cos'è la donna per l'uomo?
Il vero uomo ricerca due cose: il pericolo e il gioco.
Vuole perciò la donna come il più pericoloso trastullo.
L'uomo deve venir educato per la guerra e la donna
per il sollievo del guerriero; tutto il resto è follia.
Frutti troppo dolci – non vuole il guerriero. Vuole
perciò la donna; amara è anche la donna più soave.
La donna comprende meglio i bambini che l'uomo,
ma l'uomo è più infantile che la donna.
Nel vero uomo si cela il bambino: vuole giocare. Su
via, o donne, scoprite dunque il bambino nell'uomo!
Un trastullo vi sia la donna, delicato e puro, simile
alla pietra preziosa irradiata dalla virtù di un mondo che
non esiste ancora.
Il raggio d'una stella splenda sul vostro amore! La vostra speranza si chiami: «possa io far nascere il superuomo!».
Vi sia del coraggio nel vostro amore! Col vostro amore dovete assalire colui che v'incute paura.
Nel vostro amore ci sia l'onor vostro! Poco s'intende
la donna d'onore. Ma sia questo il vostro onore: amar
sempre più di quanto vi si ama e non essere mai al secondo posto.
115
Così parlò Zarathustra F. Nietzsche
L'uomo teme la donna quando essa ama: ella compie
allora ogni sacrificio, e ogni altra cosa le par senza pregio.
L'uomo teme la donna quando essa odia: poichè l'uomo è in fondo all'anima soltanto cattivo, ma la donna è
vile.
Chi odia la donna più d'ogni altro? Così parla il ferro
alla calamita: «io odio te più d'ogni altra cosa, perchè tu
attiri, ma non sei abbastanza forte per ritenere!».
La felicità dell'uomo si chiama: io voglio. La felicità
della donna si chiama: egli vuole.
«Ecco, solo adesso il mondo divenne perfetto!» –
pensa ogni donna che nella pienezza del suo amore obbedisce.
E la donna deve obbedire e trovare una profondità per
la sua superficie. Superficie è l'anima della donna, una
spuma mobile e tempestosa in un'acqua poco profonda.
Ma l'animo dell'uomo è profondo, il suo fiume scorre
per sotterranee caverne: la donna sente la forza, ma non
la comprende. –
E a me rispose la vecchierella: «Molte cose gentili
disse Zarathustra, e specialmente per quelle che sono
ancor giovani.
È strano, Zarathustra conosce poco le donne, eppure
disse giusto di loro! Accade ciò forse perchè per la donna, niuna cosa è impossibile?
E ora per ringraziamento prendi una piccola verità.
Sono vecchia abbastanza per dirtela!
116
Così parlò Zarathustra F. Nietzsche
Avvolgila bene e chiudile la bocca se no grida forte,
la piccola verità».
«Dammi, o donna, la tua piccola verità!» io dissi. E
allora la vecchierella mi disse:
«Vai dalle donne? Non dimenticare la frusta!».
Così parlò Zarathustra.
117
Così parlò Zarathustra F. Nietzsche
DEL MORSO DELLA VIPERA
Un giorno Zarathustra s'era addormentato sotto un
fico, poichè faceva assai caldo, e aveva incrociato le
braccia sul capo. Gli si appressò una vipera e lo morse
sul collo, così che Zarathustra gridò di dolore. Quando
ebbe scostato le braccia dal collo, guardò la vipera: allora essa riconobbe gli occhi di Zarathustra e tentò a stento di sfuggirgli. «Ma no, disse Zarathustra, ancora non ti
ho ringraziata! Mi svegliasti a tempo, la mia via è ancor
lunga». «La tua via è ancor breve», disse la vipera afflitta, «il mio veleno uccide». Zarathustra sorrise. «Quando
mai morì un drago per il veleno d'un serpente? disse.
Ma riprendi il tuo veleno. Non sei ricca abbastanza per
regalarmelo». Allora la vipera gli si gettò intorno al collo e gli lambì la ferita.
Quando Zarathustra raccontò questo ai discepoli, essi
gli chiesero: «E qual è, o Zarathustra, la morale del tuo
racconto?». Zarathustra rispose allora così:
Distruttore della morale mi chiamano i buoni ed i giusti: il mio racconto è immorale.
Ma se voi avete un nemico, non gli date il bene in
cambio del male: giacchè ne avrebbe vergogna. Ma mostrategli invece ch'egli v'ha fatto del male.
118
Così parlò Zarathustra F. Nietzsche
O piuttosto irritatevi anzichè umiliarlo! E quando siete maledetti, non benedite, chè ciò non mi piace. Ma
piuttosto imprecate un poco anche voi!
E se vi si fece un gran torto, fatene subito cinque leggeri! È orribile a vedersi chi non è oppresso che dall'ingiustizia.
V'era questo già noto? Il torto diviso equivale a mezzo diritto. E il torto deve addossarselo colui che sa portarlo!
Una vendetta leggera è cosa più umana che nessuna
vendetta. E se la punizione non dev'essere anche un diritto e un onore per colui che trasgredisce, io non so che
farmi delle vostre punizioni.
È più nobile dare torto a sè stesso che non il volere
avere ragione, specie quando s'ha ragione. Ma bisogna
essere ricco abbastanza per ciò.
Non mi piace la vostra fredda giustizia; negli occhi
dei giudici vostri, vedo sempre il carnefice ed il freddo
suo ferro.
Ditemi, dove sta la giustizia, che è amore con occhi
veggenti? Trovatemi dunque l'amore che non porta soltanto i castighi, ma tutte le colpe! Trovatemi dunque la
giustizia che assolve tutti, salvo chi giudica!
Volete sentire ancor questo? In colui che vuol'essere
sinceramente giusto anche la menzogna diviene filantropia.
119
Così parlò Zarathustra F. Nietzsche
Ma come potrei io essere giusto nell'intimo? Come
potrei dare ad ognuno il suo? Questo mi basti: a ognuno
dò il mio.
Infine, o fratelli, badate dal far torto ai solitari! Come
un solitario potrebbe dimenticare? Come potrebbe contraccambiare?
Il solitario è simile a un pozzo profondo. È facile gettarvi dentro un sasso: ma se precipita fino in fondo, chi
potrebbe più trarnelo fuori?
Badate a non offendere il solitario! Ma se ciò vi fosse
accaduto, ebbene, uccidetelo pure!
Così parlò Zarathustra.
120
Così parlò Zarathustra F. Nietzsche
DEL MATRIMONIO E DEI FIGLI
Ho una domanda per te solo, o fratello: come scandaglio getto questa domanda nell'anima tua, perchè io sappia quanto è profonda.
Tu sei giovane e desideri matrimonio e bambini. Ma
io ti chiedo: sei tu un uomo che possa desiderare un
bambino?
Sei tu il vittorioso, il vincitore di te stesso, il dominatore dei sensi, il signore delle tue virtù? Questo io ti
chiedo.
O parla nel tuo desiderio la bestia e il bisogno? O la
solitudine? O il malcontento di te?
Voglio che la tua vittoria e la tua libertà abbiano desiderio d'un figlio. Devi costruire edifici viventi alla tua
vittoria e alla tua liberazione.
Sopra te stesso devi costruire. Ma prima di tutto devi
aver finito di edificare te stesso, ed essere retto di corpo
e di anima.
Non devi soltanto propagare la tua stirpe più lungi,
ma più in alto! A ciò ti giovi il giardino del matrimonio!
Tu devi creare un corpo più sublime, un primo impulso, una ruota che giri sovra sè stessa – un creatore devi
creare.
121
Così parlò Zarathustra F. Nietzsche
Matrimonio: si chiama la volontà di due esseri a creare quell'uno che deve essere superiore a coloro che lo
crearono. Io chiamo matrimonio il reciproco rispetto di
coloro che vogliono tal volontà.
Sia questo il senso e la verità del tuo matrimonio. Ma
ciò che fu detto matrimonio dalla folla dei superflui –
come devo chiamarlo?
Ah, la miseria di quelle anime unite! Ah, la lordura di
quelle anime appaiate! Ah, la miserabile contentezza in
due!
Matrimonio dicono tutto ciò: e dicono i matrimoni
siano conclusi in cielo.
Ebbene, non so che farmi di questo cielo degli inutili!
No, non voglio saperne, di questi bruti presi alla rete celeste!
È lontano da me quel Dio che si avvicina zoppicando
per benedire coloro che non ha congiunto!
Non ridete di questi matrimoni! Qual fanciullo non
avrebbe motivo di piangere sui propri genitori?
Degno mi sembrò quest'uomo e maturo per il senso
della terra: ma appena vidi la sua donna, mi parve la terra un asilo di mentecatti.
Sì, io vorrei che la terra si agitasse convulsa, quando
un santo ed un'oca s'accoppiano.
Un tale mosse come eroe alla conquista della verità, e
non s'acquistò alla fine che una piccola graziosa menzogna. La chiama il suo matrimonio.
122
Così parlò Zarathustra F. Nietzsche
Un altro era riservato nelle sue relazioni e difficile
nella scelta. Ma guastò, ad un tratto, tutta la sua società:
chiamò ciò il suo matrimonio.
Tal'altro cercava una ragazza con virtù d'angelo. Ma
divenne ad un tratto il servo d'una donna, ed ora avrebbe
bisogno egli stesso di divenire un angelo.
Trovai finora compratori cauti ed accorti. Pure anche
l'uomo più astuto compra la moglie nel sacco.
Molte brevi follie – per voi hanno il nome d'amore. E
il vostro matrimonio mette fine a codeste brevi follie,
come un'eterna follia.
Il vostro amore per la donna e l'amore della donna per
l'uomo: ahimè, potess'essere pietà per gli Dei sofferenti
e nascosti! Ma il più delle volte sono bestie che si intendon fra loro.
Tuttavia il vostro amore migliore non è che una similitudine estatica e un doloroso ardore. Esso è una fiaccola che deve guidarvi a più alti cammini.
Voi dovete amare al disopra di voi! Soltanto così imparate ad amare! E dovete bere perciò il calice amaro
del vostro amore.
C'è dell'amarezza anche nella coppa dell'amore migliore: così essa desta il desiderio del superuomo, così
desta in te la sete, o creatore.
Sete per il creatore, freccie e desiderio per il superuomo: parla, o fratello, è questa la tua volontà del matrimonio?
123
Così parlò Zarathustra F. Nietzsche
Sacra m'è una tal volontà, un tal matrimonio.
Così parlò Zarathustra.
124
Così parlò Zarathustra F. Nietzsche
DELLA LIBERA MORTE
Molti muoiono troppo tardi, e alcuni troppo presto.
Ancora suona strano il precetto: «muori a tempo opportuno!».
Muori a tempo opportuno; così insegna Zarathustra.
In verità chi mai non vive a tempo opportuno, come
potrebbe a tempo opportuno morire? Meglio sarebbe
non fosse mai nato! – Questo io consiglio agl'inutili.
Ma anche gli inutili si danno importanza con la loro
morte; anche la noce vuota vuol esser schiacciata.
Tutti danno importanza alla morte: ma la morte non è
ancora una festa. Gli uomini non appresero ancora a celebrare le feste più belle.
Io vi mostro la morte che consacra, e diviene per i
vivi uno stimolo e un voto.
Chi ha soddisfatto il suo compito muore la sua morte
vittorioso, circondato da coloro che promettono e sperano.
Così dovrebbesi imparare a morire; e non ci dovrebbe
essere festa nella quale un morente di tal sorta non santificasse i sermenti dei vivi!
Morire così è la cosa migliore; la seconda è: morire in
battaglia e prodigare un'anima grande.
125
Così parlò Zarathustra F. Nietzsche
Ma al combattente come al vittorioso è odiosa la vostra morte sogghignante, che come un ladro s'avanza
strisciando – e però giunge come il padrone.
Io lodo qui la mia morte, la libera morte che mi viene
perchè io la voglio.
E quando vorrò? – Chi ha una mèta e un erede, vuol
che la morte giunga a tempo opportuno per la mèta e per
l'erede.
E per riverenza alla mèta e all'erede, egli non appenderà più corone avvizzite nel santuario della vita.
In verità, non voglio assomigliare ai funai: essi tirano
il loro filo, l'allungano e vanno sempre arretrando.
Alcuni divengono troppo vecchi e per le loro verità e
per le loro vittorie; una bocca sdentata non ha più il diritto di pronunciare ogni verità.
E ognuno che aspiri alla gloria, deve congedarsi dall'onore per tempo, e imparar l'arte difficile di andarsene
a tempo.
Bisogna finire di lasciarsi mangiare, quando gli altri
trovano in ciò il gusto maggiore: ciò sanno coloro che
vogliono essere amati lungamente.
Ci sono certamente mele immature, cui è destino attendere sino all'ultimo giorno d'autunno: e in una sola
volta divengono mature, gialle e aggrinzite.
In alcuni invecchia prima il cuore, in altri lo spirito. E
alcuni son vecchi nella lor gioventù: ma chi è giovane
tardi, resta giovane a lungo.
126
Così parlò Zarathustra F. Nietzsche
Per alcuni la vita è insuccesso: un verme velenoso li
rode nel cuore. Provvedano almeno a che riesca loro
meglio la morte.
Taluno non diventa mai dolce, è putrido già nell'estate. La viltà sola lo tiene appeso al suo ramo.
Molti sono quelli che vivono e troppo a lungo pendon
dai rami. Potesse venir l'uragano a scuoter dall'albero
tutto ciò che è putrido e corroso dai vermi!
Potessero venire i predicatori della sollecita morte!
Essi sarebbero i veri uragani che scuoterebbero gli alberi della vita! Ma io non sento predicar altro che morte
lenta e pazienza con tutto ciò ch'è «terreno».
Ah, voi predicate la pazienza per le cose terrene? Ma
queste cose terrene ebbero troppo pazienza con voi, calunniatori!
In verità troppo presto morì quell'ebreo che i predicatori della morte lenta hanno in onore: e fu per molti fatale che egli sì presto morisse.
Non conosceva che le lacrime e la malinconia dei
giudei, insieme con l'odio del buono e del giusto – l'ebreo Gesù: e lo sorprese il desiderio della morte.
Fosse rimasto nel deserto e lontano dal buono e dal
giusto! Avrebbe forse imparato a vivere e ad amare la
terra – e con ciò a ridere!
Credetemi, miei fratelli! Egli morì troppo presto;
avrebbe egli stesso rinnegate le proprie dottrine se fosse
vissuto fino ai miei tempi! Era nobile abbastanza per
rinnegarle!
127
Così parlò Zarathustra F. Nietzsche
Ma era ancora immaturo. Immaturo è l'amore e l'odio
del giovane per l'uomo e la terra. Legate e pesanti sono
ancora in lui le ali dello spirito.
Ma l'uomo adulto ha in sè più del bambino che il giovane, e meno tristezza: comprende meglio la vita e la
morte.
Libero per la morte e libero nella morte, un santo negatore quando non è più tempo d'affermare: così si intende di vita e di morte.
Non sia il vostro morire maledizione all'uomo e alla
terra, amici miei: questo io chiedo al miele dell'anima
vostra.
Nella morte rifulgano ancora il vostro spirito e la vostra virtù come un tramonto di sole: se no vi sarà mal
riuscita la morte.
Così voglio io stesso morire, perchè per me amiate di
più, amici, la terra; e voglio ritornare alla terra per trovare la mia pace in colei che m'ha generato.
In verità Zarathustra aveva uno scopo. Egli lanciò la
sua palla. Ora siete voi, amici miei, gli eredi della mia
mèta, ed io lancio a voi l'aurea palla.
Più volentieri che tutto vi guardo, amici, mentre gettate la palla! E per ciò mi trattengo ancora un poco sulla
terra: perdonatemelo!
Così parlò Zarathustra.
128
Così parlò Zarathustra F. Nietzsche
DELLA VIRTÙ DONATRICE
1.
Quando Zarathustra ebbe preso congedo dalla città
che il suo cuore amava e il cui nome era: «la Giovenca
Variopinta» – molti di quelli che si dicevano suoi discepoli lo seguirono facendogli scorta. Giunsero così ad un
quadrivio: allora Zarathustra disse loro che desiderava
proseguir solo, poichè amico del cammino solitario. Ma
i suoi discepoli, nel congedarsi da lui, gli offrirono un
bastone la cui impugnatura d'oro era un serpente attorciliantesi intorno al sole. Zarathustra si rallegrò del bastone e vi si appoggiò; parlò quindi così ai discepoli:
Ditemi dunque: perchè l'oro divenne il più alto valore? Perchè è raro ed inutile e risplendente e dolce nel
suo splendore; e sempre si dona.
Solo quale imagine della più sublime virtù l'oro crebbe in tanto pregio. Simile all'oro risplende lo sguardo di
chi dona. Lo splendore dell'oro conclude la pace tra il
sole e la luna.
Rara ed inutile è la più alta virtù, essa risplende e con
dolce bagliore: una virtù che dona è la virtù sublime.
129
Così parlò Zarathustra F. Nietzsche
In verità, vi leggo nell'anima, o discepoli miei; voi
aspirate, come me, alla virtù donatrice. Che cosa avreste
voi di comune coi gatti e coi lupi?
La vostra sete è questa, divenire voi stessi olocausti e
doni: per ciò avete sete di ammucchiare ricchezze nell'anima vostra.
La vostra anima cerca insaziabile tesori e gioielli,
perchè la vostra virtù è insaziabile nel voler donare.
Voi costringete tutte le cose a venire a voi ed in voi,
affinchè dalla vostra sorgente scaturiscano come doni
del vostro amore.
In verità un tale amore che dona deve diventare un ladro di tutti i valori; ma sano e santo io chiamo questo
egoismo.
Vi è però un altro egoismo, meschino, affamato, che
vuol rubar sempre, l'egoismo dei malati, l'egoismo morboso.
Con gli occhi del ladro esso mira tutto ciò che splende; con l'avidità della fame misura chi ha un lauto pranzo; e sempre si aggira intorno alla mensa del donatore.
Un tal desiderio rivela malattia ed invisibile degenerazione; in questo egoismo la brama di rubare testimonia un corpo malato.
Ditemi, fratelli: che cosa significa per noi cattivo e
pessimo? Non è forse questo degenerazione? – E noi
sospettiamo la degenerazione dove manca l'anima che
dona.
130
Così parlò Zarathustra F. Nietzsche
Il nostro cammino conduce in alto, dalla specie ci
guida alla superspecie. Ma a noi ripugna il senso degenerato che dice: «Tutto per me».
La nostra aspirazione vola in alto: essa è un'imagine
del nostro corpo, un'imagine di elevazione. E imagini
tali sono i nomi delle virtù.
Così passa il corpo attraverso la storia, un essere che
diviene e che lotta. E lo spirito – che cos'è per il corpo?
È l'araldo delle sue lotte e vittorie, eco e compagno.
Simboli sono tutti i nomi di bene e di male; essi non
esprimono, accennano solo. Folle chi da loro vuol conoscenza.
Attenzione, o fratelli, alle ore in cui il nostro spirito
vuole parlare per simboli: questa è l'origine della vostra
virtù.
È allora che il corpo vostro si solleva e risorge; nella
sua gioia egli sprona lo spirito a farsi creatore e amante
e benefattore di tutte le cose.
Quando il vostro cuore fluttua largo e pieno, simile a
un fiume, benedizione e minaccia per gli abitatori delle
rive: ecco l'origine della vostra virtù.
Quando vi sentite superiori alla lode e al biasimo, e la
vostra volontà vuole imporsi a tutte le cose, come la volontà d'un amante: ecco l'origine della vostra virtù.
Quando voi disprezzate le cose piacevoli e il molle
letto, e non sapreste coricarvi mai abbastanza lontano
dagli effeminati: allora ha origine la vostra virtù.
131
Così parlò Zarathustra F. Nietzsche
Quando non siete più che una volontà sola, e questo
mutamento di ogni pena si chiama per voi necessità: allora ha origine la vostra virtù.
In verità, essa è nuovo bene e male novello! È un
nuovo fluttuare profondo, la voce di una nuova sorgente!
Essa è potenza, questa nuova virtù: un pensiero dominante e attorno ad esso un'anima accorta: un sole d'oro e
intorno il serpente della conoscenza.
2.
Qui tacque Zarathustra, per un poco, e con amore
guardò i suoi discepoli. Poi riprese a parlare: – e la sua
voce suonava mutata.
Restate fedeli alla terra, miei fratelli, con la forza della vostra virtù. Il vostro amore che dona e la vostra conoscenza giovino al senso della terra! Ve ne prego e ve
ne scongiuro.
Non permettete ch'essa voli lontano dalle cose terrene
e vada a batter con l'ali contro eterne pareti! Ahimè, ci
furono sempre tante smarrite virtù!
Come me, riconducete alla terra la smarrita virtù – sì,
di nuovo al corpo e alla vita: affinchè dia alla terra il suo
senso, un senso umano!
In cento modi si smarrirono e falsaron finora lo spirito e la virtù. Ah, abitano ancora in noi le illusioni e gli
errori: sono divenuti corpo e volontà!
132
Così parlò Zarathustra F. Nietzsche
In cento tentativi e in cento errori si smarrirono finora
lo spirito e la virtù. Sì, l'uomo fu un tentativo. Ah, quanta ignoranza e quanti errori divennero carne nostra!
Non soltanto la ragione dei millenni – anche la loro
follia influisce su di noi. È pericoloso essere eredi.
Noi combattiamo ancora, a passo a passo, col gigante
Caso, e sopra l'intera umanità dominò finora l'assurdo e
il senza senso.
Il nostro spirito e la nostra virtù servano al senso della terra, o fratelli: e sia di nuovo imposto da voi un valore alle cose. Siate perciò combattenti! Siate perciò creatori!
La conoscenza purifica il corpo e l'inalza; esso si eleva cercando con sapienza; per colui che conosce si santificano tutti gli istinti; l'anima di colui che si eleva diviene gioconda.
Medico, cura te stesso: gioverai in tal modo anche al
tuo ammalato. Sarà il suo migliore soccorso, vedere coi
propri occhi ch'egli sa guarire sè stesso.
Vi sono mille sentieri che non furono ancora calcati,
mille porti e mille isole nascoste della vita. Inesausti e
inesplorati sono ancora sempre l'uomo e la terra dell'uomo.
Solitari, vegliate e ascoltate! Dall'avvenire giungono
venti con misterioso battere d'ali; e per le orecchie delicate giunge la buona novella.
133
Così parlò Zarathustra F. Nietzsche
O solitari dell'oggi, o voi che state in disparte, sarete
un popolo, un giorno: da voi vi sceglieste, e da voi sorgerà un popolo scelto: e da questo il superuomo.
In verità, la terra deve ancora mutarsi in luogo di salute! E già le spira d'intorno una nuova fragranza, che
annuncia salvezza, – e una nuova speranza!
3.
Quando ebbe detto ciò, Zarathustra si tacque, come
uno che l'ultima parola non ha ancor pronunciata; a lungo fece tentennare esitando nella mano il bastone.
Alla fine parlò così – e aveva la voce mutata.
Solo, vado adesso, miei discepoli! Anche voi partitevi
soli! Io lo voglio.
In verità vi consiglio: andate lontano da me, difendetevi da Zarathustra! Meglio ancora: di lui vergognatevi!
Forse egli vi ha ingannato.
L'uomo che sa non deve soltanto amare i propri nemici, ma pure odiare gli amici.
Rimerita male un maestro chi resta suo discepolo,
sempre. E perchè non vorreste voi strappare la mia corona?
Mi siete devoti; ma che cosa accadrebbe se crollasse
un giorno la vostra venerazione? Badate, a che non v'uccida una statua!
134
Così parlò Zarathustra F. Nietzsche
Voi dite d'aver fede in Zarathustra? Ma che importa
di Zarathustra? Voi siete i miei fedeli: ma cosa importano tutti i fedeli del mondo!
Voi non v'eravate ancora cercati: allora mi trovaste.
Così fanno tutti i credenti: perciò le credenze hanno
scarso valore.
Ora vi chiedo di obliarmi e di cercar voi; e soltanto
allorchè tutti m'avrete rinnegato, io tornerò fra di voi.
In verità, miei fratelli, con altri occhi cercherò allora
quelli che ho smarrito; vi amerò d'altro amore.
E un giorno ancora voi sarete i miei amici e i figli di
una sola speranza; allora sarò fra di voi, la terza volta,
per celebrare con voi il grande meriggio.
E sarà il grande meriggio, quando l'uomo si troverà a
mezza strada tra il bruto e il superuomo, e celebrerà il
suo tramonto come la sua più grande speranza: giacchè
questa via conduce a un'aurora novella.
Il perituro benedirà allora sè stesso, perchè è uno che
sa passar oltre; e il sole della sua conoscenza sarà nel
suo meriggio.
«Tutti gli dèi sono morti: noi ora vogliamo che viva il
superuomo» – questa sia un giorno, nel grande meriggio, la nostra ultima volontà!
Così parlò Zarathustra.
135
Così parlò Zarathustra F. Nietzsche
PARTE SECONDA
«... e soltanto allorchè mi avrete tutti rinnegato,
io tornerò fra di voi.
In verità, miei fratelli, con altri occhi cercherò
allora quelli che ho smarrito; vi amerò d'altro amore».
ZARATHUSTRA.
Della virtù donatrice (I. p. 124).
136
Così parlò Zarathustra F. Nietzsche
IL BAMBINO E LO SPECCHIO
Dopo di ciò Zarathustra ritornò sulla montagna e nella solitudine della sua caverna, sottraendosi agli uomini:
e vigilò come un seminatore che ha gettato la sua semente. Ma l'anima sua s'empì d'impazienza e del desiderio di quelli che amava: giacchè aveva ancora molte
cose da dar loro. Questa è veramente la più difficile
cosa: chiudere per amore la mano aperta, e conservare il
pudore donando.
Così trascorsero per il solitario i mesi e gli anni; ma
crebbe la sua sapienza e lo faceva soffrire per la sua pienezza.
Un mattino egli si destò tuttavia prima dell'aurora;
stette a lungo sul suo giaciglio, pensoso e così parlò infine al suo cuore:
– Che cosa m'ha tanto spaventato nel sogno da farmi
destare? Non s'avanzò verso di me un bambino che teneva in mano uno specchio?
O Zarathustra, – mi disse il bambino, – guardati nello
specchio! –
Ma quando guardai nello specchio, gridai e il mio
cuore tremò fortemente: giacchè non vi scorsi me stesso, ma le smorfie e il riso sarcastico di un demonio.
137
Così parlò Zarathustra F. Nietzsche
In verità io comprendo troppo bene il significato e
l'ammonimento del sogno: la mia dottrina è in pericolo,
la mala erba vuol chiamarsi frumento!
I miei nemici sono divenuti potenti ed hanno contraffatto l'imagine della mia dottrina, così che i miei prediletti devono vergognarsi dei doni che feci loro.
I miei amici si sono smarriti, è venuta l'ora di rintracciare i perduti.
Con queste parole si levò Zarathustra, non come un
angosciato che ha bisogno d'aria, ma come un veggente
e un poeta che è colto dall'ispirazione. Meravigliati lo
guardarono l'aquila e il serpente: giacchè simile all'aurora si diffondeva la felicità sul suo volto.
Che dunque m'accade, animali miei? – chiese Zarathustra. – Non sono io cangiato? Non m'ha forse invaso
la gioia come un uragano?
Stolta è la mia felicità e parlerà da stolta: troppo giovane è ancora – abbiate pazienza con lei!
Ferito son io dalla mia felicità: tutti i sofferenti siano
i medici miei! Posso ridiscendere presso gli amici e i nemici! A Zarathustra è concesso di parlar nuovamente, e
donare ai suoi cari ciò che ha di più prezioso.
Il mio amore impaziente trabocca come un torrente
impetuoso verso oriente e occidente. Dalla taciturna
montagna e dalle tempeste del dolore l'anima mia rumoreggia nelle valli.
138
Così parlò Zarathustra F. Nietzsche
Troppo a lungo anelai di desiderio e guardai nella
lontananza. Troppo a lungo fui soggetto alla solitudine:
così disimparai a tacere.
Son divenuto tutto bocca come lo scrosciar d'un ruscello, che scende da l'alte rupi: voglio che la mia eloquenza precipiti giù nelle valli.
E possa il torrente dell'amor mio precipitar fra le vie
impraticabili! Come non dovrebbe un fiume trovare infine le vie del mare?
C'è in me anche un lago, solitario, sufficiente a sè
stesso; ma il mio torrente d'amore lo trascina in giù –
verso il mare!
Ora vado per nuovo cammino, mi viene un nuovo linguaggio: divenni, come tutti quelli che creano, stanco
dell'antica favella. Più non vuole il mio spirito percorrere sentieri battuti.
Troppo lenta mi sembra ogni parola: – salto nel tuo
carro, o tempesta! E voglio sferzare te pure con la mia
malizia!
Simile a un grido di giubilo voglio passar grandi
mari, fin che ritrovi le isole beate ove i miei amici dimorano...
E fra loro i miei stessi nemici! Come amo ormai tutti
quelli coi quali m'è dato parlare! Anche i miei nemici
contribuiscono a rendermi lieto.
E quando voglio montare sul mio corsiero più selvaggio, m'aiuta la lancia più d'ogni altra cosa: sempre essa è
pronta ad assecondare il mio piede...
139
Così parlò Zarathustra F. Nietzsche
La lancia che avvento contro i nemici! Quanto ringrazio i nemici, di poterla infine agitare!
Troppo forte era la tensione della mia nube: tra le risate delle folgori gettare un rovescio di grandine ne l'abisso.
Allora il mio petto si solleverà, potente e potente soffierà la sua tempesta sulle montagne: così sarò liberato.
In verità, simili a un uragano mi assalgono la libertà e
la gioia! Ma i miei nemici devono credere che il maligno infurî sopra le loro teste.
Sì, anche voi avrete spavento, amici, della mia saggezza selvaggia: e forse le fuggirete dinanzi insieme coi
miei nemici.
Ah, se sapessi richiamarvi a me con suon di zampogna! Ah, se la mia leonina saggezza sapesse ruggir teneramente! Abbiamo già imparate tante cose insieme!
La mia saggezza selvaggia divenne feconda sui monti
solitari; su la nuda roccia partorì il suo nato, il più giovane.
Ora essa corre, pazza, attraverso il duro deserto e cerca e cerca una zolla erbosa – la mia vecchia saggezza
selvaggia!
La tenera zolla dei cuori vostri, o amici! – sul vostro
amore essa vorrebbe deporre ciò che ha di più caro!
Così parlò Zarathustra.
140
Così parlò Zarathustra F. Nietzsche
SULLE ISOLE FELICI
I fichi cadono dall'albero; essi sono buoni e dolci; e
mentre cadono la lor buccia rosea si fende. Io sono un
vento del nord per i fichi maturi.
Così, come fichi, a voi giungano le mie dottrine, amici: ora gustatene il succo e la polpa soave! È autunno
d'intorno, e puro il cielo, e pomeriggio.
Guardate quanta abbondanza ne circonda! E in mezzo
all'abbondanza è bello spingere lo sguardo verso mari
lontani.
Si diceva una volta: Dio, guardando i mari lontani;
ora v'insegnai a dire: Superuomo.
Dio è una congettura; ma io voglio che la vostra congettura non vada oltre la vostra volontà creatrice.
Potreste voi creare un Dio? E allora non parlate di
dèi! Ma potreste invece creare il superuomo.
Forse non voi stessi, fratelli! Ma potreste trasformarvi
in padri e in avi del superuomo: e questa sia la vostra
miglior creazione!
Dio è un'ipotesi: ma io voglio che la vostra ipotesi
non trascenda la vostra facoltà di pensare.
Potreste voi pensare un Dio? – Ma significhi questo
per voi, la volontà del vero, perchè tutto sia trasformato
141
Così parlò Zarathustra F. Nietzsche
in ciò che si può umanamente pensare, vedere, sentire!
Dovete cessar d'obbedire alla vostra immaginazione! E
ciò che chiamaste mondo, dev'essere solo creato da voi:
esso deve divenire la vostra ragione, la vostra immaginazione, la vostra volontà, l'amor vostro! E sia per la
vostra felicità, di voi che cercate la conoscenza.
E come vorreste sopportare la vita, senza una tale
speranza, voi che cercate la conoscenza? Non dovete
permettere che l'incomprensibile e nemmeno l'irragionevole siano innati in voi.
Ma per manifestarvi anch'io intero il mio cuore, amici: se esistessero gli dèi, come potrei io sopportare di
non essere un Dio? Dunque gli dèi non esistono.
Bene io trassi la conseguenza; ma essa trae ora me.
Dio è un'ipotesi: ma chi potrebbe soffrire tutta la pena
di quest'ipotesi, senza morire? Dev'essere tolta al creatore la sua fede, e all'aquila il suo spaziare nelle inaccessibili altezze?
Dio è un'idea che rende storto tutto quanto è diritto, e
fa girare tutto quello che è stabile. Come? Il tempo non
esisterebbe più, e tutto il passato sarebbe menzogna?
Un tale pensiero è vertigine e scompiglio delle ossa
umane, che nello stomaco desta la nausea: in verità io
chiamo quest'ipotesi il ballo epilettico.
Io la chiamo malvagia e odiosa: questa dottrina dell'uno, dell'assoluto, del sufficiente, dell'immutabile e
dell'imperituro! L'imperituro non è che un simbolo! Ed i
poeti ingannano molto.
142
Così parlò Zarathustra F. Nietzsche
Ma le migliori parabole devon parlare del tempo e del
divenire: essere una lode e una giustificazione di tutto
ciò che perisce!
Creare – ecco la grande redenzione dai dolori e il
conforto della vita. Ma perchè esista il creatore occorrono molte sofferenze e molte trasformazioni.
Sì, molto amaro morire ci deve essere nella vita vostra, o creatori! Sareste così gli assertori e i giustificatori
di tutto ciò ch'è caduco.
Perchè lo stesso creatore sia il fanciullo rinato, bisogna ch'egli abbia anche il volere di colei che lo partorisce insieme col dolore del parto.
In verità, feci la mia strada attraverso cento anime e
cento culle e cento dolori del parto. Mi son congedato
molte volte, e conosco le ultime ore che spezzano il
cuore. Ma così impone la mia volontà creatrice, la mia
sorte. Oppure, perchè più franco vi parli: appunto questo
destino vuole la mia volontà.
Tutti i miei sentimenti soffrono in me e son prigionieri: ma il mio volere giunge sempre liberatore e messaggero di gioia.
Il volere redime: ecco la vera dottrina della volontà e
della libertà – è così che Zarathustra v'insegna.
Non voler più, non più valutare e non più creare! Ah,
che questa immensa stanchezza mi rimanga sempre lontana! Anche nel conoscere sento solo la gioia della mia
volontà che genera e del mio divenire; l'innocenza nella
mia conoscenza è perchè essa possiede volontà di gene143
Così parlò Zarathustra F. Nietzsche
rare. Lungi da Dio mi trasse questa volontà; che cosa ci
resterebbe da creare se ci fossero gli dèi?
Ma verso l'uomo senza posa mi spinge la mia ardente
volontà di creare: così il martello si sente spinto verso il
sasso.
Ahimè, o uomini, nel sasso per me dorme un'imagine,
l'imagine delle mie imagini! Ah, perchè devo io proprio
morire sul più duro, sul più brutto dei sassi?
Ora il mio martello batte crudele contro questa prigione. Dal sasso si staccan le scheggie: che m'importa?
Io voglio finirla: poi che a me venne un'ombra – venne a me di tutte le cose la più leggera e silente!
La bellezza del superuomo giunge a me quale un'ombra. Che m'importa degli dèi?
Così parlò Zarathustra.
144
Così parlò Zarathustra F. Nietzsche
DEI COMPASSIONEVOLI
Amici miei, parole di scherno giunsero al vostro amico: «guardate un po' Zarathustra! Non passa egli tra noi
come se fossimo bestie?»
Ma è meglio dire così: «il sapiente erra tra gli uomini
come si passa in mezzo alle bestie».
Ma l'uomo stesso è per colui che cerca: la bestia dalle
guance rosse.
Come accade? Forse perchè dovette assai spesso arrossir di vergogna?
Oh, amici! Colui che cerca parla così: pudore, pudore, pudore – ecco la storia dell'uomo!
Ed ecco perchè l'uomo nobile impone a sè stesso di
non umiliare: s'impone il pudore dinanzi a tutto ciò che
soffre.
In verità, non mi piacciono i compassionevoli, che si
beano nella compassione; manca loro troppo il pudore.
Se devo esser compassionevole, voglio almeno che
non lo si dica; e quando lo sono, sia soltanto a distanza.
Volentieri mi velo io il capo e fuggo prima che mi si
ravvisi: e così vi dico di fare, amici!
Possa la mia sorte non condurre sul mio cammino che
esseri senza dolori, al pari di voi, e tali con cui mi sia
145
Così parlò Zarathustra F. Nietzsche
concesso d'avere in comune la speranza, il pasto ed il
miele!
In verità, feci questo e quello per i sofferenti: ma mi
parve sempre migliore, l'imparare a godere di più.
Dacchè esiste, l'uomo ha sempre scarsamente goduto:
Questo solo, o fratelli, è il nostro peccato d'origine!
E quando impariamo a meglio godere, tanto meglio
disimpariamo a offendere gli altri e a meditare azioni
cattive.
Perciò mi lavo la mano che aiutò l'infelice, perciò mi
purifico l'anima.
Giacchè vedendo soffrir l'infelice mi vergognai della
sua vergogna; e allorchè l'aiutai ferìi duramente il suo
orgoglio.
I grandi benefici non ispiran gratitudine, bensì la vendetta; e i piccoli se non vengon dimenticati, si cangian
col tempo in vermi roditori.
«Siate difficili nell'accettare! Fate notare che voi accogliete!» – questo consiglio a coloro che non hanno
nulla da dare.
Ma io sono uno di quelli che donano: dò volentieri,
come amico all'amico. Gli stranieri ed i miseri colgano
essi stessi il frutto dell'albero mio: così sentiranno minore vergogna.
Ma i mendicanti dovrebbero esser soppressi! In verità
si prova dispetto a dar loro, e dispetto nel nulla donare.
146
Così parlò Zarathustra F. Nietzsche
È lo stesso dei peccatori e delle cattive coscienze!
Credetemi, amici: i morsi della coscienza insegnano a
mordere.
Ma nulla è peggiore del gretto pensiero. In verità è
meglio agir male che pensar grettamente!
Veramente mi dite: «il piacere delle piccole malignità
ci risparmia molte azioni cattive». Ma qui non si dovrebbe voler risparmiare.
Simile a un'ulcera è l'azione cattiva: essa prude e irrita e lacera, – parla lealmente.
«Vedi, io son malattia» – dice l'azione perversa; questa è la sua nobiltà.
Ma simile al fungo è l'azione dei gretti: si nasconde e
in nessun luogo vuole apparire – fin che l'intero corpo
non sia fradicio e brulicante di piccoli vermi.
Ma a chi è posseduto dal diavolo, dirò nell'orecchio
queste parole: «è meglio che cresca in te il tuo demonio!
Così anche per te ci sarà una via alla grandezza!» –
Ah, fratelli! Sul conto di ognuno si sa qualche cosa di
troppo! E più d'uno divien trasparente, ma non ancor
tanto che possiamo vedere dentro di lui.
È difficile convivere con gli uomini, perchè è così
duro il silenzio.
E non contro colui che avversiamo siamo più ingiusti,
ma contro colui che ci è indifferente.
Se hai però un amico che soffre, sii per i suoi dolori
un asilo, ma un letto duro, un letto da campo: così gli
gioverai maggiormente.
147
Così parlò Zarathustra F. Nietzsche
E se un amico ti fa del male, tu dirai: «ti perdono ciò
che mi facesti; ma che tu l'abbia fatto a te, – come potrei
perdonare?»
Così parla ogni grande amore: che vince anche la
compassione e il perdono.
Bisogna tener saldo il proprio cuore; perchè se lo si
lascia andare, come presto lo segue la testa!
Ahimè, dove si fecero in terra più follie che tra i misericordiosi? E che cosa recò tanto danno al mondo
quanto le pazzie dei pietosi?
Guai a coloro che amano e non sanno elevarsi oltre la
loro compassione!
Così mi disse un giorno il demonio: «anche Dio ha il
suo inferno: è il suo amore per gli uomini».
E di recente udii soggiungere queste parole: «Dio è
morto; la sua compassione per gli uomini lo fece morire». –
Così state in guardia contro la pietà; da quella parte
sovrasta agli uomini una nube pesante! In verità, conosco i segni della tempesta!
Ma notate questa sentenza: ogni grande amore è superiore alla propria pietà: giacchè vuole creare quello
che ama!
«Offro me stesso al mio amore, e con me anche il
prossimo mio» – così devono dire coloro che creano.
Tutti quelli che creano sono crudeli.
Così parlò Zarathustra.
148
Così parlò Zarathustra F. Nietzsche
DEI PRETI
Una volta Zarathustra fece un cenno ai suoi discepoli,
e così disse loro:
«Qui ci sono dei preti: per quanto siano miei nemici,
passate accanto a loro silenziosi e con la spada nel fodero!
Anche fra di essi esistono eroi; molti di loro soffersero molto –: è perciò che vogliono far soffrire gli altri.
Sono nemici cattivi: nulla è più vendicativo della loro
umiltà. E facilmente s'insozza colui che li odia.
Ma affine al loro è il mio sangue: e io voglio saper
onorato il mio sangue anche nel loro».
E come furono passati oltre, Zarathustra fu preso da
dolore; e dopo una lotta non lunga con esso, egli riprese
a parlare:
Questi preti mi fanno pietà. Mi sono antipatici; ma
ciò poco m'importa dacchè mi ritrovo tra gli uomini.
Ma io soffro e soffersi con loro; per me essi sono dei
prigionieri e dei marchiati. Colui che chiamano redentore, li caricò di ceppi...
Di ceppi, di falsi valori, e di folli parole! Ah, se qualcuno potesse redimerli dal loro redentore!
149
Così parlò Zarathustra F. Nietzsche
Credettero di approdare ad un'isola quando il mare li
travolse; ed era invece un mostro assopito!
False parole e folli valori: ecco i mostri peggiori per i
mortali, – a lungo dorme in essi il destino, e li attende.
Ma infine si desta e s'appressa e divora quanto fabbricò su di lui la dimora.
Oh, guardate le dimore che i preti si sono costrutte!
Chiese essi chiamano le loro pestifere caverne.
Oh, qual falsa luce, qual'aria pesante! Qui dove l'anima non può in alto levarsi!
Giacchè impone la loro credenza: «salite la scala in
ginocchio, o peccatori!»
In verità, più mi piace veder l'impudico che non gli
occhi gravi del loro pudore e della lor devozione!
Chi creò a sè tali caverne, e tali scale espiatorie? Non
erano forse coloro che volevan nascondersi e si vergognavan del cielo sereno?
E soltanto quando il cielo sereno potrà penetrare attraverso le loro volte cadenti e salutar le erbe e i rossi
papaveri, – volgerò di nuovo il mio cuore a questi templi di Dio.
Essi chiamarono Dio ciò che contraddiceva il loro
pensiero e cagionava dolore: e in verità c'era molto eroismo nella loro adorazione!
E non seppero amar meglio il loro Dio, che crocifiggendo l'uomo!
150
Così parlò Zarathustra F. Nietzsche
Pensarono di vivere come cadaveri, e di nero vestirono il proprio cadavere; anche dai loro discorsi emana il
lezzo delle camere mortuarie.
E chi vive accanto a loro vive simile a un nero stagno, nel quale il rospo delle paludi fa sentire il suo canto
dolcemente melanconico.
Migliori canzoni dovrebbero cantarmi, per insegnarmi a credere nel loro Salvatore; più redenti mi dovrebbero apparire i discepoli suoi!
Vorrei vederli nudi: giacchè la bellezza soltanto dovrebbe predicar penitenza. Ma chi può mai esser convinto da questa tristezza mascherata?
Invero, i loro salvatori non giunsero dalla libertà, o
dal suo settimo cielo! Invero non camminarono sui tappeti della conoscenza!
Di lacune era formato lo spirito di quei redentori; ma
in quelle lacune avevano messo la loro follia, il lor
riempitivo che chiamarono Dio.
Nella compassione annegò il loro spirito e quando
erano gonfi e riboccavano di pietà, alla superficie galleggiava sempre una grande follia.
Con grida stimolarono il gregge lungo il sentiero
come se ci fosse soltanto un sentiero che va all'avvenire!
In verità quei pastori appartenevano anch'essi alla mandra!
Spiriti angusti e anime grandi, avevano questi pastori:
ma, fratelli, che stretti paesi furono sinora anche le anime più spaziose!
151
Così parlò Zarathustra F. Nietzsche
Segnavan col sangue il loro passaggio, e la loro follia
insegnava che si testimonia il vero col sangue.
Ma il sangue è il peggior testimone del vero; il sangue avvelena anche la più pura dottrina e la muta in follia e in odio dei cuori.
E se alcuno si getta nel fuoco per la sua dottrina, –
che prova ciò? Invero è assai meglio, che dal proprio incendio sorga la propria dottrina!
Cuore caldo e fredda testa: dove si urtano, ivi irrompe
la folgore, il «Redentore».
Ci furono uomini più grandi di coloro che il popolo
chiama redentori, uragani che tutto travolgono!
E voi dovete esser redenti da uomini più grandi di coloro che furono i salvatori, o fratelli, se volete trovar la
via della libertà!
Non ancor mai ci fu il superuomo. Vidi nudi l'uomo
più grande e il più piccolo: –
Troppo ancora si rassomigliano. Invero anche il grande lo trovai troppo umano!
Così parlò Zarathustra.
152
Così parlò Zarathustra F. Nietzsche
DEI VIRTUOSI
A colpi di tuono e con fuochi celesti bisogna parlare
ai sensi torpidi e fiacchi.
Ma la voce della bellezza parla sommesso; s'insinua
soltanto nelle anime sveglie.
Oggi vibrò leggermente e sorrise il mio scudo; questo
è il riso sacro e il fremito della bellezza.
Di voi, o virtuosi, rise oggi la mia bellezza. E così
giunse a me la sua voce: «essi vogliono ancora – venire
pagati!»
Volete ancora esser pagati, o virtuosi! Chiedete il premio per la virtù, il cielo per la terra, per l'oggi l'eternità?
E v'adirate con me, perchè insegno che non v'ha chi
rimunera e paga? In verità non ho mai insegnato che la
virtù sia premio a sè stessa.
Ah, questo è il mio affanno: con astuzia si mise la ricompensa e il castigo in fondo alle cose – e anche nel
fondo delle anime vostre, o virtuosi! Ma simili alle zanne del cinghiale, le mie parole strazieranno le anime vostre: voglio che mi chiamiate il vostro vomere.
Tutti i misteri dell'intimo vostro debbono venire alla
luce; e quando giacerete al sole spogliati e infranti, sarà
la vostra menzogna separata dalla verità.
153
Così parlò Zarathustra F. Nietzsche
Giacchè è questa la verità vostra: voi siete troppo
puri per la sozzura delle parole: vendetta, castigo, mercede, compenso.
Vai amate la vostra virtù, come la madre il bambino;
ma quando mai s'è sentito che una madre voglia esser
pagata del suo amore?
È per voi la cosa più cara, la vostra virtù. La brama
dell'anello è in voi: è per raggiunger sè stesso che ogni
anello si torce e si gira.
E simile a un astro spegnentesi è ogni opera della vostra virtù; la sua luce è ancora sempre in cammino e
cammina – quando mai non sarà più per la strada?
Così la luce della vostra virtù ancora risplende, anche
quando è compiuta già l'opera. Questa può essere morta
o dimenticata: il suo raggio di luce sussiste ancora e
cammina.
Sia la vostra virtù la vostra intima essenza e non qualche cosa d'estraneo, una scorza, una veste: ecco la verità
sul fondo dell'anima vostra, o virtuosi!
Ma ci sono taluni per i quali la virtù si chiama uno
spasimo sotto la frusta: e voi ne avete troppo ascoltato le
grida!
E ci son altri che dicon la virtù pigrizia dei vizî; e
quando il loro odio e la loro invidia diedero l'ultimo respiro, la loro «giustizia» si sveglia e si frega gli occhi
assonnati.
154
Così parlò Zarathustra F. Nietzsche
E ci son altri che vengon spinti all'ingiù: i loro demoni li attirano a sè. Ma più sprofondano, più lampeggia
ardente il loro occhio e la brama del loro Dio.
Oh, pur le grida di costoro giunsero alle vostre orecchie, o virtuosi: «ciò che io non sono, questo è per me
Dio e virtù!»
E ve ne son altri che giungono gravi e stridenti come
carri che trasportino sassi alla valle: essi parlano molto
di dignità e di virtù – e chiamano il loro freno virtù!
Ed altri assomigliano ad orologi da caricarsi ogni
giorno: fanno il loro tic-tac e vogliono che il loro tic-tac
si chiami virtù.
In verità costoro mi piacciono: dove troverò tali orologi, li caricherò col mio scherno; e bisognerà bene che
camminino!
Ed altri vanno superbi della loro manciata di giustizia
e commettono per essa delitti contro tutte le cose: così
che il mondo perisce annegato nella loro ingiustizia.
Oh, quanto male suona su le labbra di costoro la parola «virtù»! E quando dicono: «sono giusto» ciò suona
sempre: «son vendicato!».
Con la loro virtù vogliono cavar gli occhi ai loro avversari; e solo si esaltano per umiliare.
Ve ne sono altri ancora i quali seduti nella loro palude, così parlano attraverso i giuncheti: «Virtù – è il seder silenziosi nella palude.
155
Così parlò Zarathustra F. Nietzsche
Noi non mordiamo nessuno ed evitiamo coloro che
vogliono mordere: e in tutte le cose abbiamo l'opinione
che ci fu data».
Ve ne sono di tali che amano gli atteggiamenti, e che
pensano essere la virtù una specie di atteggiamento.
Le loro ginocchia pregano sempre, e le loro mani si
giungono per lodar la virtù; ma il loro cuore non sa nulla di questo.
E ci sono ancor altri che credono sia virtuoso il dire:
«la virtù è necessaria»; ma in fondo essi credono solo
alla necessità della polizia.
E qualcuno che non sa vedere ciò che v'ha di più
grande nell'uomo, chiama virtù il veder troppo da vicino
ciò ch'egli ha di più basso: e virtù chiama il suo malocchio.
E alcuni vogliono essere edificati e sollevati e chiamano questo virtù; e altri vogliono venir rovesciati – e
chiamano anche questo virtù.
E così quasi tutti credono di avere la loro parte di virtù; o almeno ciascuno pretende di conoscere il «bene»
ed il «male».
Ma Zarathustra non venne per dire a questi menzogneri e insensati: «che sapete voi della virtù? Che cosa
potreste sapere voi della virtù?» –
Ma venne perchè voi, miei amici, vi stanchiate delle
vecchie parole che avete imparato dai mentitori e dai
folli.
156
Così parlò Zarathustra F. Nietzsche
Vi stanchino le parole «mercede», «ricompensa»,
«castigo», «vendetta nella giustizia» –
Siate stanchi di dire: «ch'è buona un'azione perchè
senza interesse».
Oh, miei amici! Nell'azione il vostro io si riveli come
la madre nel figlio: sia questa la vostra parola di virtù!
In verità io vi tolsi almeno cento parole e i più cari
trastulli della vostra virtù; ed ora con me v'adirate, come
i bambini s'adirano.
Giuocavano presso il mare – giunse l'onda e travolse
nel grembo profondo i loro trastulli; ed ora essi piangono.
Ma la medesima onda porterà loro nuovi giocattoli e
getterà loro dinanzi nuove screziate conchiglie!
Così saran confortati; e anche voi, miei amici, avrete i
vostri conforti – e nuove screziate conchiglie!
Così parlò Zarathustra.
157
Così parlò Zarathustra F. Nietzsche
DELLA PLEBAGLIA
La vita è una sorgente di gioia; ma le fonti ove attinge
anche la plebe divengono attossicate.
Io amo tutto ciò ch'è nitido; non so tollerare le bocche
ghignanti e la sete degli impuri.
Essi gettarono lo sguardo nella profondità del pozzo;
il loro sorriso ripugnante si rispecchia ora a me dal fondo del pozzo.
Hanno avvelenata l'acqua pura con la loro concupiscenza: e quando diedero il nome di gioia ai loro luridi
sogni, attossicarono anche le parole.
La fiamma si ritrae indignata quando pongono sul
fuoco il loro viscido cuore; lo stesso spirito gorgoglia e
fuma quando la plebe s'appressa al fuoco.
Dolciastro e appassito diventa il frutto nelle loro
mani: malfermo e disseccato diventa l'albero quando lo
guardano.
E parecchi non s'allontanarono dalla virtù che per allontanarsi dalla plebaglia: non volevano divider con
essa le fonti, il frutto e la fiamma.
E parecchi se n'andarono nel deserto e soffersero la
sete insieme con le belve, per non sedere intorno alla cisterna coi sudici conduttori di cammelli.
158
Così parlò Zarathustra F. Nietzsche
E più d'uno che giungeva come sterminatore, e come
la grandine per i campi ubertosi, voleva soltanto porre il
suo piede sulla bocca della plebe e soffocarne così la
voce.
E non è punto questo il boccone che mi fu più duro
ingoiare, sapere che la virtù ha bisogno di inimicizia, di
morte, di tormentose croci...
Mai io chiesi a me stesso un giorno, e quasi soffocai
per la mia domanda: come? anche la vita ha bisogno
della plebe?
Son necessarie le fonti avvelenate, i fuochi puzzolenti, i lividi sogni, e i vermi nel pane della vita?
Non il mio odio, ma la mia nausea divorano la mia
vita! Ahimè, fui spesso stanco dell'ingegno, quando trovai spiritosa anche la plebe!
E volsi le spalle ai dominatori quando vidi cosa chiamano oggi dominare: patteggiare e mercanteggiar il potere con la plebe!
Dimorai tra popoli di altro linguaggio, con orecchie
chiuse: affinchè mi rimanesse estraneo il linguaggio con
cui patteggiavano e mercanteggiavano per il potere.
E turandomi il naso riandai indispettito il passato e il
presente: in verità, l'uno e l'altro odorano di plebe che
scrive!
Simile ad uno storpio che sia cieco e sordo e muto
così vissi a lungo per non dover viver con la plebe che
domina, che scrive, che gode.
159
Così parlò Zarathustra F. Nietzsche
Faticosamente e guardingo il mio spirito salì i gradini; l'elemosina del godimento era il suo ristoro; nell'appoggiarsi al bastone trascorre la vita del cieco.
Che mi successe? In qual modo mi liberai dalla nausea? Come ringiovanii il mio sguardo? Come raggiunsi
a volo l'altezza, là dove al fonte più non siede la plebe?
Forse la mia stessa nausea m'ha creato le ali e le forze
presaghe di nuove sorgenti? In verità nella zona più alta
dovetti volare per ritrovar la sorgente della gioia!
Oh, l'ho trovata, fratelli! Qui nell'altezza maggiore,
scorre per me il fonte della gioia! Ed esiste una vita nella quale la plebe non beve alla fonte!
Quasi troppo presto per me tu scorri, fonte di gioia! E
ben spesso tu vuoti la coppa di nuovo, mentre vuoi
riempirla!
E ancora devo imparare ad appressarmi a te con nuovo riserbo: con troppo impeto il mio cuore ti corre incontro...
Il mio cuore sul quale arde la mia estate breve, calda,
melanconica e più che beata: come anela il mio cuore
estivo alla tua frescura!
Scomparsa è la trepida mestizia della mia primavera!
Scomparsa la cattiveria dei miei fiocchi di neve nel giugno! Divenni tutto estate e meriggio d'estate!
Un'estate sull'altezza più eccelsa, con fonti silenziose,
fresche, beate: oh, venite, amici miei, perchè ancor più
beato divenga il silenzio!
160
Così parlò Zarathustra F. Nietzsche
Giacchè questa è l'altezza nostra e la nostra patria:
inaccessibili siamo noi qui agl'impuri e alla sete loro.
Gettate i vostri sguardi puri nella fonte della mia gioia, amici! Come potrebbe intorbidarsene? Vi deve sorridere con la sua purezza.
Sull'albero dell'avvenire edifichiamo il nostro nido; le
aquile devono portare a noi solitari il cibo nel loro becco!
In verità non un cibo che possano mangiar anche gli
impuri! Crederebbero di mangiar fuoco e si brucerebbero anche la bocca!
In verità non abbiam qui dimore destinate agl'impuri!
Ma, caverna di ghiaccio, sembrerebbe ai loro corpi e ai
loro spiriti la nostra felicità!
E noi vogliam vivere su di essi come venti gagliardi,
vicini alle aquile, vicini alla neve, al sole vicino: così vivono i venti gagliardi.
E come il vento voglio un giorno soffiare tra loro, e
col mio spirito troncar loro il respiro: questo vuole il
mio avvenire.
In verità è Zarathustra un vento impetuoso per tutto
ciò ch'è nel basso; e questo è il consiglio ch'egli dà ai
suoi amici e a tutto ciò che vomita e sputa: «badate a
non sputar contro vento!»
Così parlò Zarathustra.
161
Così parlò Zarathustra F. Nietzsche
DELLE TARANTOLE
Guarda, è questa la caverna della tarantola! Vuoi proprio vederla? Qui pende la sua rete: toccala perchè vibri.
Essa viene volenterosa; benvenuta, tarantola! Nero
porti sul dorso il tuo segno triangolare; e io so pure che
cosa sta nell'anima tua.
V'è della vendetta nell'anima tua: ove tu mordi si forma una cancrena nera; con la vendetta lo spirito tuo fa
girar l'anima!
Così parlo, per similitudine, di voi che fate girar le
anime, di voi predicatori dell'uguaglianza! Siete per me
tarantole avide di segreta vendetta!
Ma io voglio scoprire i vostri nascondigli: perciò vi
getto in volto il mio riso che vien dall'alto.
Lacero dunque la vostra rete, affinchè il vostro furore
v'attiri fuori della vostra caverna di menzogne, e balzi la
vendetta vostra, dietro la parola «giustizia».
Poichè sia l'uomo redento dalla vendetta: ecco il ponte che conduce per me alle più alte speranze, un arcobaleno dopo lunghi uragani.
Ma le tarantole vogliono altrimenti. «Questo appunto
è per noi giustizia, che il mondo si riempie delle tempeste della nostra vendetta» – così esse dicono insieme.
162
Così parlò Zarathustra F. Nietzsche
«Vendetta noi vogliamo e obbrobio per tutti coloro
che non sono eguali a noi» – così giuran le tarantole in
cuor loro.
E la «volontà dell'uguaglianza» – questo dev'essere
d'ora innanzi, sinonimo di virtù, e contro tutto ciò ch'è
potente noi vogliamo levare il nostro grido
O voi predicatori dell'uguaglianza, la tirannica follia
dell'impotenza reclama in voi «uguaglianza»; le vostre
più occulte brame tiranniche si mascherano di parole
virtuose!
Presunzione arcigna, invidia rattenuta, forse la presunzione e l'invidia dei nostri padri: in voi scoppiano
come una fiamma, come una follia di vendetta.
Ciò che tacque il padre s'esprime nella parola del figlio; e spesso trovai il figlio quale rivelato segreto del
padre.
Essi somigliano agli entusiasti: ma non è già il cuore
che li entusiasma – bensì la vendetta. E quando divengono acuti e freddi, non è lo spirito, ma l'invidia, che li
rende freddi e sottili.
La loro gelosia li conduce pure sul cammino dei pensatori; e questo è l'indizio della loro gelosia – che sempre vanno troppo lontano: così che la loro stanchezza finisce d'addormentarsi sulla neve.
Da tutti i loro lamenti traspare la vendetta, da ogni
loro lode il desiderio di recar dolore; ed essere giudici
sembra loro una felicità.
163
Così parlò Zarathustra F. Nietzsche
Ma questo vi consiglio, amici miei: diffidate di tutti
coloro nei quali è potente l'istinto del punire!
È gente d'indole e stirpe cattiva: porta sul viso i tratti
del carnefice e del segugio.
Diffidate di tutti coloro che parlano molto della loro
giustizia! In verità alle anime loro non manca soltanto il
miele.
E quando chiaman sè stessi «i buoni e i giusti» non
dimenticate, che per diventar farisei non manca loro che
il potere.
Amici, io non voglio esser scambiato e confuso con
costoro.
Vi sono alcuni che predicano la mia dottrina della
vita: e sono al tempo stesso predicatori dell'eguaglianza
e delle tarantole.
Se essi vi parlano in favor della vita, sebbene siano
rintanati nella loro caverna, questi ragni velenosi, e appartati dalla vita; è perchè vogliono con ciò recar dolore.
Essi vogliono recar dolore a quelli che sono ora potenti:
giacchè per costoro il sermone della morte è ancora il
più familiare.
Fosse altrimenti, le tarantole insegnerebbero altra
cosa: esse appunto furono un tempo i migliori calunniatori della vita, e i bruciatori d'eretici.
Con questi, predicatori dell'eguaglianza, io non voglio essere confuso e scambiato. Poichè così parla in me
la giustizia: «gli uomini non sono eguali».
164
Così parlò Zarathustra F. Nietzsche
E nemmeno debbono divenir tali! che cosa sarebbe
allora del mio amore per il superuomo, se parlassi diversamente?
Su mille ponti e su mille sentieri devono lanciarsi
verso l'avvenire, e sempre più ci deve essere fra di loro
guerra ed ineguaglianza: così mi fa parlare il mio grande
amore!
Inventori d'imagini e di spettri, essi devono diventare
nelle loro inimicizie, e con le loro imagini e i loro spettri
debbono ancora combattere tra di loro la più grande battaglia!
Bene e male, ricco e povero, alto e basso, e tutti i
nomi dei valori: devono essere armi e segnacoli sfolgoranti per indicar che la vita deve sempre novellamente
superare sè stessa!
In alto la vita vuol comporsi un edificio con pilastri e
gradini: essa vuole scrutare i lontani orizzonti e guardar
al di là di bellezze felici – per ciò vuol salire!
E perchè ha bisogno d'altezza, le son necessari i gradini, e il contrasto tra i gradini e coloro che li salgono!
La vita vuol salire e salendo superare sè stessa.
E guardate un po', amici miei! Qui dov'è la caverna
della tarantola, s'ergono le rovine d'un antico tempio.
Guardate dunque con sguardo illuminato!
In verità, colui che riunì qui i suoi pensieri in un edificio di pietra alzato verso l'alto, conosceva il segreto
della vita come l'uomo più saggio!
165
Così parlò Zarathustra F. Nietzsche
Che nella stessa bellezza sia lotta, e ineguaglianza, e
lotta per la potenza e per la superiorità: questo egli c'insegna con la più chiara similitudine.
Come le volte e gli archi s'incurvano divinamente
nella lotta a corpo a corpo: come combattono fra di loro
con luce e tenebre, i divini lottatori!...
Così, sicuri e belli, fate che noi pure siamo nemici, o
amici! Divinamente noi vogliamo lottare l'un contro l'altro!... Ma ecco che mi morse la tarantola, la mia antica
nemica! Con sicurezza e bellezza divina mi morse nel
dito!
«Il castigo e la giustizia devono essere – essa pensa:
non invano egli può inneggiare qui all'inimicizia!»
Sì, essa s'è vendicata! Ed ora, nella sua vendetta, farà
turbinare anche l'anima mia!
Ma affinchè in noi turbini, amici, legatemi forte a
questa colonna! Preferisco diventare uno stilita, anzi che
un vortice di bramosia di vendetta!
In verità Zarathustra non è un vento che gira vorticosamente; e sebben danzatore, mai ballerà la tarantella!
Così parlò Zarathustra.
166
Così parlò Zarathustra F. Nietzsche
DEI SAGGI ILLUSTRI
Avete servito il popolo e le superstizioni del popolo –
o voi tutti illustri saggi! – e non la verità! E per questo
appunto foste onorati.
E per questo fu tollerata la vostra miscredenza, giacche era un'arguzia e un giro di strada che conduceva al
popolo. Così il padrone lascia i suoi schiavi sbizzarrirsi,
e ancor si diverte delle loro insolenze.
Ma ciò che più è in odio al popolo, come il lupo ai
cani, è lo spirito libero, il nemico d'ogni pastoia, colui
che non adora e si rifugia nei boschi.
Cacciarlo dal suo nascondiglio – ecco ciò che il popolo chiama sempre «il senso del retto»: e sempre aizza
contro di lui i cani suoi più selvaggi!
«Giacchè la verità è là: ov'è il popolo! Guai, guai a
colui che cerca!» così fu detto in tutti i tempi.
Voi volevate dar ragione al vostro popolo nella sua
venerazione: ciò chiamaste «volontà del vero», o illustri
saggi!
E sempre diceva il cuor vostro: «venni dal popolo: di
là mi giunse anche la voce di Dio».
Ostinati e prudenti come l'asino, foste voi sempre nel
patrocinare la causa del popolo.
167
Così parlò Zarathustra F. Nietzsche
E più d'un potente che voleva mantenersi in buon accordo col popolo, attaccò davanti ai suoi cavalli un asinello, un saggio illustre.
Ed ora io vorrei, o savi famosi, che gettaste infine
lungi da voi la pelle del leone!
La pelle screziata della fiera e le zampe dell'investigatore, del cercatore, del conquistatore!
Ah, per indurmi a credere alla vostra «sincerità», dovreste anzitutto infranger dinanzi a me la vostra volontà
di venerare.
Sincero chiamo colui che va per deserti senza Dio, ed
ha spezzato il suo cuore adorante.
Su la sabbia gialla e bruciato dal sole, egli getterà
sguardi furtivi verso le oasi ricche di fonti, ove riposa la
vita sotto gli alberi folti.
Ma la sua sete non lo persuade a farsi simile a quei
soddisfatti: giacchè dove sono oasi sono anche idoli.
Affamato, violento, solitario, ateo: così vuolsi la volontà leonina.
Libero dalla contentezza dello schiavo, redento dagli
dèi e dall'adorazione, impavido e terribile, grande e solitario: così vuol essere l'uomo sincero.
Nel deserto abitarono sempre i sinceri, gli spiriti liberi, signori del deserto; ma nelle città dimorano i savi ben
pasciuti e famosi – le bestie da tiro.
Tirano sempre, infatti, come asini, il carro del popolo!
168
Così parlò Zarathustra F. Nietzsche
Non ch'io li abbia in fastidio per questo: ma sono per
me servitori, esseri attaccati al carro, anche se rifulgono
di splendidi ornamenti.
E spesso furono buoni servi degni di lode. Giacchè la
virtù parla così: «se devi servire, cerca colui al quale
giovi di più il tuo servizio!».
«Lo spirito e la virtù del tuo padrone devono accrescersi, perchè tu sei al suo servizio: così crescerai tu
pure insieme col suo spirito e con la sua virtù!».
E invero, o voi savi illustri, servitori del popolo! Crescete voi stessi con lo spirito e la virtù del popolo! – e
per voi cresce il popolo! Dico ciò a vostra lode!
Ma restate per me popolo, pur con le vostre virtù, popolo dagli occhi deboli – popolo che non sa ciò che sia
lo spirito!
Lo spirito è la vita che incide essa stessa la vita: con i
suoi tormenti accresce la propria scienza, – lo sapevate
già?
E la felicità dello spirito è questa: d'essere unto e consacrato con lacrime per olocausto – lo sapevate già?
E anche la tenebra del cieco, e il suo brancolare incerto devono testimoniare la potenza del sole nel quale egli
guardò – lo sapevate già?
E coi monti deve saper edificare, colui che cerca! È
cosa da poco per lo spirito muovere i monti – lo sapevate già?
169
Così parlò Zarathustra F. Nietzsche
Voi non conoscete che le scintille dello spirito: non
vedete quale incudine esso sia, e quanta la crudeltà del
suo martello!
In verità non conoscete l'orgoglio dello spirito! Ma
ancor meno sapreste sopportare la modestia dello spirito, se volesse una volta parlare!
E mai finora provaste bisogno di gettar in una fossa
di neve il vostro spirito: non siete abbastanza ardenti per
far ciò! E per questo non conoscete l'estasi della sua freschezza.
Ma in tutto voi mi sembrate aver troppa confidenza
con lo spirito; della vostra sapienza faceste spesso un
asilo e un ospizio per i cattivi poeti.
Voi non siete aquile: per ciò non imparaste ancora la
felicità nel terrore dello spirito. E chi non è uccello non
deve librarsi sopra i precipizi.
Voi mi sembrate tiepidi: ma ogni conoscenza profonda trascorre fredda. Gelate sono le più intime fonti dello
spirito: ristoro alle mani ardenti e a chi agisce.
Onorabili mi apparite e rigidi, dritta la schiena, o saggi illustri – non vi sospinge alcun vento gagliardo, o alcuna forte volontà.
Non vedeste mai una vela scorrer sul mare gonfia e
tremante dinanzi alla violenza del vento?
Simile alla vela tremante, dinanzi alla violenza dello
spirito, scorre la mia sapienza sul mare – la mia sapienza selvaggia!
170
Così parlò Zarathustra F. Nietzsche
Ma voi, servi del popolo, voi saggi famosi – come
potreste venire con me?
Così parlò Zarathustra.
171
Così parlò Zarathustra F. Nietzsche
IL CANTO NOTTURNO
È notte: ora parlano più forte tutte le fonti zampillanti. E anche l'anima mia è zampillante fontana.
È notte: ora soltanto si destano tutte le canzoni degli
innamorati. E anche l'anima mia è canzone d'innamorato.
Vi è in me qualcosa d'inappagato, d'inappagabile: e
vuol farsi sentire. Una brama d'amore v'è in me, che
parla essa stessa un linguaggio d'amore.
Io sono luce: ah, fossi notte! Ma la mia solitudine è
l'esser circonfuso di luce.
Ah, fossi oscuro e notturno! Come vorrei succhiare
alle mammelle della luce!
E vorrei benedire anche voi, piccole stelle scintillanti,
lucciole sublimi; – e sentirmi beato del vostro dono di
luce.
Ma io vivo nella mia propria luce, assorbo in me le
fiamme che da me erompono.
Non conosco la felicità di colui che riceve; e sovente
sognai che rubare fosse gioia maggiore che ricevere.
Questa è la mia povertà, che mai la mia mano cessa
di donare; quest'è il mio struggimento, veder occhi che
attendono e notti illuminate dal desiderio.
172
Così parlò Zarathustra F. Nietzsche
Oh, infelicità di tutti quelli che donano! Oscuramento
del mio sole! Oh, cupidigia del desiderio! Oh, fame divorante nella sazietà!
Essi prendono da me: tocco io con ciò l'anima loro?
C'è un abisso tra il dare e il ricevere; e il più piccolo
abisso è il più difficile a varcare.
Una fame nasce dalla mia bellezza: vorrei fare del
male a coloro che illumino, vorrei spogliare quelli a cui
dono – tanta è in me la fame della malvagità.
Ritirare la mano, quando già ad essa un'altra mano si
tende; incerta come una cascata che esita pur nel precipitare: è questa la mia sete di perversità.
Tale vendetta medita la mia opulenza: tali malizie nascono dalla mia solitudine.
La mia felicità di donare s'estinse coi doni, la mia virtù si stancò di sè stessa per sua sovrabbondanza!
Chi dona sempre è in pericolo di perdere il suo pudore; chi distribuisce sempre ha la mano ed il cuore callosi
per il troppo distribuire.
Il mio occhio non ha più lacrime per la vergogna dei
supplicanti; la mia mano s'è troppo indurita per sentire il
tremito di mani colme.
Donde venne all'occhio mio la lacrima, e il callo al
mio cuore? Oh, solitudine di tutti coloro che donano!
Oh, silenzio di tutti coloro che risplendono!
Molti soli rotano negli spazi deserti: a tutto ciò ch'è
oscuro essi parlano con la luce loro – con me tacciono.
173
Così parlò Zarathustra F. Nietzsche
Oh, questa è l'inimicizia della luce contro ciò che risplende: senza pietà essa prosegue il cammino.
Ingiusto nel profondo del cuore contro ciò che risplende, freddo verso i soli – così procede ogni sole.
Simile all'uragano fuggono i soli su la via loro, che è
il loro cammino.
Seguono la loro volontà inesorabile che è la loro freddezza.
Oh, voi soltanto, esseri oscuri e notturni, create calore
alla luce! Voi soltanto succhiate latte e ristoro dalle
mammelle della luce!
Ahimè, il ghiaccio mi circonda, la mia mano brucia al
contatto del ghiaccio! Ah, v'è in me sete della vostra
sete!
È notte: ah perchè debbo esser luce! E sete di tenebre!
E solitudine!
È notte: il mio desiderio si sprigiona ora, da me, quale sorgente – e vuole parlare.
È notte: ora parlano forte le zampillanti fonti. E anche
l'anima mia è fonte zampillante.
È notte: ora si destano tutte le canzoni degli innamorati. E anche l'anima mia è canzone d'innamorato.
Così parlò Zarathustra.
174
Così parlò Zarathustra F. Nietzsche
LA BALLATA
Una sera Zarathustra passeggiava nel bosco con i suoi
discepoli; ed ecco che, cercando una fontana, giunse ad
una verde prateria circondata d'alberi e di silenziosi cespugli: ivi danzavano fra di loro alcune giovinette. Appena ebbero scorto Zarathustra le fanciulle sospesero il
ballo; ma Zarathustra s'appressò loro con gesto amichevole e disse queste parole:
«Non smettete la danza, o graziose giovinette! Non
venne tra voi alcun guastafeste dall'occhio torvo, alcun
nemico delle fanciulle.
Io sono l'avvocato di Dio davanti al demonio: questi è
lo spirito della gravità. Come potrei io, agili fanciulle,
essere il nemico della danza divina, o dei piccoli piedi
dalle caviglie leggiadre?
Io sono, è vero, una selva e una notte d'alberi oscuri:
ma chi non teme la mia oscurità, troverà anche rosai sotto i miei cipressi.
Ed anche il piccolo Dio, ch'è il più caro alle giovinette: egli giace presso la fontana, silenzioso, con gli occhi
chiusi.
Di pieno giorno, in verità, s'addormentò quel monello! S'affaticò troppo, forse, nell'inseguir farfalle?
175
Così parlò Zarathustra F. Nietzsche
Non vi sdegnate con me, belle danzatrici, se castigherò un poco il piccolo Dio! Griderà e piangerà – ma egli
muove il riso pur quando piange!
E con le lacrime agli occhi vi pregherà di un ballo; e
voglio io stesso accompagnar la sua danza col canto.
Una canzone di scherno contro lo spirito della gravità, il mio altissimo e potentissimo demonio, che essi dicono sia il padrone del mondo».
Ed ecco la canzone che cantò Zarathustra mentre Cupido e le fanciulle danzavano insieme:
Ti fissai negli occhi, un giorno, o vita! E mi parve di
sprofondare nell'impenetrabile.
Ma tu mi traesti fuori con amo dorato; e ridesti beffarda, quando ti chiamai impenetrabile.
«Parlare così conviene ai pesci, dicesti; ciò che non
possono scandagliare è per essi non scandagliabile.
Ma io sono mutevole e selvaggia, e in tutto femmina,
e non virtuosa...
Sebbene da voi, uomini, io sia chiamata «la
profonda» oppure «la fedele», «l'eterna», «la
misteriosa».
Ma voi, uomini, ci fate dono delle vostre virtù – o virtuosi!»
Così essa rise, l'infida; ma io non credo mai a lei nè al
suo riso, quando parla male di sè stessa.
E poi ch'ebbi parlato a tu per tu con la mia saggezza
selvaggia, essa mi disse adirata: «Tu vuoi, tu desideri, tu
ami, per quanto soltanto tu esalti la vita!»
176
Così parlò Zarathustra F. Nietzsche
Quasi avrei dato una cattiva risposta e detto la verità
a la collerica; e non si risponde mai più duramente che
quando «si dice la verità» alla propria saggezza.
Così sta la cosa fra noi tre. In fondo io non amo che
la vita – e, in verità, non l'amo mai tanto quando la detesto!
Se amo tuttavia pur la saggezza e spesso anche troppo, ciò avviene, poichè essa mi ricorda troppo la vita!
Ne ha l'occhio, il riso e perfino l'amo dorato: che posso io se si assomigliano tanto?
E quando la vita mi chiese: Chi è dunque la
saggezza? – in fretta risposti: «Ah, sì, la saggezza!
Si è assetati di lei e non se n'è mai sazi, la si guarda
sotto un velame e si cerca d'afferrarla, con le reti.
È bella? Che ne so io! Ma i carpi più vecchi si lasciano adescare da lei.
Essa è mutabile e caparbia; sovente la vidi mordersi
le labbra ed arruffarsi col pettine i capelli.
Forse è malvagia e falsa, e in tutto una donna; ma
quando parla male di sè stessa, è appunto allora che più
mi seduce».
Quand'ebbi detto questo alla vita, essa rise maligna e
socchiuse gli occhi. «Di chi parli dunque? chiese, forse
di me?
E quand'anche tu avessi ragione – mi si dice questo
sul viso? Ma ora parlami un po' della tua saggezza!»
Ah, e ora tu riapri gli occhi, o vita adorata! E mi parve di sprofondare un'altra volta nell'impenetrabile. –
177
Così parlò Zarathustra F. Nietzsche
Così cantò Zarathustra. Ma quando la danza ebbe fine
e le fanciulle partirono, egli divenne mesto.
«Il sole è tramontato da lungo – diss'egli infine; il
prato è umido e soffia un'aria fosca dal bosco.
Qualcosa d'ignoto m'aleggia intorno, pensoso. Come!
Tu vivi ancora, Zarathustra?
Perchè? A quale scopo? Di che? Per dove? Come?
Non è follia vivere ancora?
Ah, miei amici, è la sera che mi chiede così. Perdonate la mia tristezza!
È giunta la sera, perdonatemi che sia scesa la sera!»
Così parlò Zarathustra.
178
Così parlò Zarathustra F. Nietzsche
CANTO FUNEBRE
«Laggiù è l'isola dei sepolcri, la silente; laggiù è pure
il sepolcro della mia giovinezza. Là voglio portare una
corona di semprevivi della vita».
Così risolvendo nel cuore, attraversai il mare.
Oh, visioni e imagini della mia giovinezza! Oh, voi
tutti sguardi dell'amore, istanti divini! Come presto vi
dileguaste! Io ripenso a voi, oggi, come ai miei morti.
Da voi, o morti diletti, mi giunge un dolce profumo,
che mi scioglie il cuore e m'induce al pianto. In verità
esso scuote e commuove il cuore del solitario navigante.
Ma ancora io sono, tra i ricchi, il più ricco, e il più
degno di invidia, io, il più solitario! Poichè io ebbi voi e
voi m'aveste ancora: ditemi, per chi, come per me, caddero dall'albero tante melagrane?
Io sono ancor sempre l'erede e il terreno fecondo del
vostro amore, fiorente, in vostra memoria di virtù selvaggiamente rigoliose, o amatissimi!
Ah, noi eravamo creati per rimaner vicini l'uno all'altro, o deliziose e strane meraviglie; e voi non veniste incontro a me ed ai miei desideri timidi come timidi uccelli – ma pieni di fede in chi aveva fede!
179
Così parlò Zarathustra F. Nietzsche
Sì, creati per la fede e per l'eternità degli affetti, al
pari di me: così devo chiamarvi anche dopo la vostra infedeltà, o sguardi e momenti divini: non imparai ancora
altro nome.
In verità troppo presto moriste per me, o fuggitivi.
Eppure voi non fuggiste da me, nè io fuggii da voi: entrambi siamo colpevoli d'infedeltà.
Per uccidere me strozzarono voi, uccelli canori delle
mie speranze! Sì, contro di voi, o dilettissimi, fu sempre
rivolta la freccia della malvagità – per colpire il mio
cuore!
Ed essa colpì! Poichè voi foste sempre ciò ch'io ebbi
di più caro, ciò che possedevo e da cui ero posseduto
per ciò doveste morir giovani e immaturi!
Si puntò la freccia contro quello che in me era più
vulnerabile: eravate voi dalle piume morbide e delicate,
simili ad un sorriso che un semplice sguardo può far
morire!
Ma queste parole dirò ai miei nemici: che cos'è un
omicidio, in confronto a ciò che mi faceste!
Cosa assai più rea, faceste a me, che non omicidio;
voi mi toglieste ciò che non può ritornare: – così vi dico,
o miei nemici!
Uccideste le visioni e i più cari prodigi della mia giovinezza! Mi toglieste i compagni di gioco, gli spiriti benedetti! In memoria di loro io depongo questa ghirlanda,
e per vostra maledizione.
180
Così parlò Zarathustra F. Nietzsche
Questa sia la maledizione contro di voi, o nemici!
Non faceste voi forse fuggevole ciò che in me era eterno, come un suono che si spezzi in una gelida notte? A
me ciò non parve durar più d'un divino battere d'occhi, –
un istante!
Così disse in un'ora buona la mia purezza: «tutti gli
esseri sono per me divini».
Allora m'assaliste con luridi fantasmi; ahimè dove
fuggì quell'ora felice!
«Tutt'i giorni debbono essermi sacri» – così disse un
giorno la saggezza della mia gioventù: in verità un parlare di saggezza gioconda!
Ma voi, nemici, mi rubaste allora le mie notti e le
condannaste alla tormentosa insonnia: ah, dove fuggì
mai quella gioconda saggezza?
Desiderai un tempo auspici lieti: voi poneste sul cammino un mostruoso gufo. Ah, dove fuggirono allora i
miei teneri desideri?
Giurai un dì di sottrarmi ad ogni fastidio: e voi piagaste di ulceri putride tutti coloro che m'eran vicino. Ah,
dove fuggì allora il mio giuramento più nobile?
Come un cieco andai un giorno per strade felici: ma
voi gettaste immondizie su la via del cieco: ed ora gli ripugna seguire quel vecchio cammino.
E quando ebbi compiuto ciò che v'è di più faticoso e
festeggiai la vittoria d'aver superato me stesso: faceste
che coloro che m'amavano gridassero che io recava loro
il dolore più grande.
181
Così parlò Zarathustra F. Nietzsche
In verità, operaste sempre così: mesceste il vostro fiele nel miele delle mie api più assidue.
Inviaste a la mia compassione i più insolenti mendicanti; circondaste la mia pietà degli esseri più incurabilmente senza vergogna. Feriste così nella loro fede le
mie virtù.
E quand'anche avessi offerto in sacrificio la cosa a me
più cara: la vostra «pietà» si presentava con doni più
grassi: sicchè nel vapore del vostro grasso soffocava ciò
che avevo di più sacro.
E volli una volta danzare come mai non avevo danzato: danzare al di là di tutti i cieli. E allora voi corrompeste il mio cantore più diletto.
Ed egli intonò una melodia orribile e tetra: ah, essa risuonava alle mie orecchie come lugubre corno!
Oh, cantore assassino, strumento di malvagità, il più
innocente di tutti! Già ero pronto alla danza migliore: tu
uccidesti coi tuoi suoni il mio rapimento!
Soltanto nella danza mi sento atto a parlare in similitudini delle cose più eccelse: – ma la più leggiadra delle
mie similitudini mi rimase soffocata in gola!
Inespressa e insoddisfatta rimase la mia più alta speranza! E morirono per me tutte le visioni e tutti i conforti della mia gioventù!
Come potei sopportare tal cosa? Come dimenticai e
vinsi tali ferite? Come risorse l'anima mia da un tale sepolcro?
182
Così parlò Zarathustra F. Nietzsche
Sì, v'è in me qualche cosa che non si può ferire o colpire e spezza anche le rocce: è la mia volontà. Taciturna
e immutabile essa incede attraverso gli anni.
Vuol camminar coi miei piedi, la mia vecchia volontà; il suo senso è duro e invulnerabile.
Io non sono invulnerabile che nel tallone. Ancora
sempre tu vivi e sei rimasta eguale a te stessa, o pazientissima! Ancor sempre passasti fra tutti i sepolcri!
In te vive ancora ciò che non seppe redimersi nella
mia giovinezza; e come vita e giovinezza tu sedesti sperando sui tumuli ingialliti.
Sì, tu sei ancor per me colei che infrange tutti i sepolcri: Salve o mia volontà! E solo dove sono i sepolcri è
possibile la resurrezione.
Così parlò Zarathustra.
183
Così parlò Zarathustra F. Nietzsche
DEL SUPERAMENTO DI SÈ STESSI
«Volontà di conoscere il vero» voi chiamaste, o saggi
tra i saggi, quella che v'ispira e vi fa ardenti? Volontà di
percepire tutto ciò che esiste: così chiamo io la vostra
volontà!
Volete rendere imaginabile tutto ciò che esiste giacchè voi dubitate, con giusta diffidenza, che tutto sia
imaginabile.
Ma ciò che esiste deve sottomettersi e piegarsi a voi!
Così impone la vostra volontà. Esso deve divenir liscio
e sottomesso allo spirito, quasi uno specchio che ne rifletta l'imagine.
Questa è tutta la vostra volontà di potenza; e pur
quando parlate del bene e del male e degli apprezzamenti dei valori.
Volete creare un mondo dinanzi al quale piegar le ginocchia: ecco l'ultima vostra speranza, l'ultima ebbrezza
vostra.
L'ignorante e il popolo – sono simili al fiume sul quale s'avanza una barca: e sulla barca seggono solenni e
incappucciati gli apprezzamenti dei valori.
184
Così parlò Zarathustra F. Nietzsche
La vostra volontà e i vostri valori, li posate sul fiume
del divenire; un'antica volontà di dominio mi rivela ciò
che dal popolo è creduto qual bene e qual male.
Foste voi, o saggi, ad accogliere tali ospiti nella barca, a dar loro splendori e nomi superbi, – voi e la vostra
volontà dominatrice!
Ora il fiume trasporta la vostra barca: deve trasportarla. Poco importa se l'onda infranta assalga irosa la chiglia!
Non è il fiume il vostro pericolo e la fine del vostro
bene e del vostro male, o voi più sapienti: ma quella
stessa volontà, la volontà di potenza, – la volontà inesausta e creatrice della vita.
Ma affinchè voi comprendiate le mie parole intorno
al bene e al male: voglio dirvi ancora una parola sul
conto della vita e della specie di ogni cosa vivente.
Seguii ciò che vive per strade piccole e grandi, a fin
di conoscerne il costume.
Quando la sua bocca era chiusa raccolsi il suo sguardo con uno specchio a cento facce: perchè mi parlasse il
suo occhio. E l'occhio suo mi parlò.
Ma dovunque trovai viventi, sentii parlar d'obbedienza. Tutto ciò che vive obbedisce.
Ed ecco il secondo punto: si comanda a colui che non
sa obbedire a sè stesso. Tale è il costume di ogni cosa
vivente.
E questo è la terza cosa che udii: che il comandare è
più difficile che l'obbedire. E non soltanto che chi co185
Così parlò Zarathustra F. Nietzsche
manda porta la responsabilità di tutti quelli che obbediscono, e che tale responsabilità facilmente lo
schiaccia....
Ma pure un rischio e un pericolo m'apparve ogni comando; e sempre quando ciò che è vivente comanda, arrischia la vita.
E ancora, quando comanda a sè stesso, deve sopportarne la pena. Egli dev'essere giudice e vindice e vittima
della sua legge.
Come può ciò avvenire? chiesi a me stesso. Che cosa
può indurre il vivente ad obbedire, a comandare, e ad
obbedire pur comandando?
Udite ora la mia parola, o saggi tra i saggi! Esaminate
se io son giunto a penetrare nel cuore della vita, e fin
nelle radici di questo cuore!
Dove trovai la vita, ivi trovai la volontà di potenza;
ed anche nella volontà del servo trovai la volontà d'esser
padrone.
Ciò che persuade il più debole a star soggetto al più
forte, è la sua volontà che vuol dominare su ciò ch'è ancor più debole di lui; è l'unica gioia a cui non può rinunziare.
E come il piccolo si dona al grande per potere a sua
volta dominare e godere ciò ch'è di lui più piccolo: così
anche il più grande si concede per amore della dominazione – sacrifica la stessa vita.
È questo l'abbandono del più grande: – esso è rischio
e pericolo e un giocar di dadi per la morte.
186
Così parlò Zarathustra F. Nietzsche
E dove sono sacrificio, e servitù e sguardi amorosi:
ivi è anche la volontà d'esser padrone. Per vie recondite
il più debole s'insinua nel castello e nel cuore del potente – e là ruba la potenza.
E questo segreto confidò a me la stessa vita: «Vedi,
mi disse, io son quella cosa che sempre deve superare
sè stessa.
«Certamente voi la chiamate volontà della generazione, o istinto del fine, del sublime, del lontano, del molteplice: ma tutto ciò non è che una sola cosa e un mistero.
«Vorrei piuttosto perire che rinunziare a quest'unica
cosa; e in verità dove c'è un perire, un cadere di foglie,
ecco la vita sacrifica sè stessa – per la potenza!
«Che io debba essere una lotta e un divenire, e un
fine e un contrasto di fini; ah, chi indovina la mia volontà, indovina anche per quali oblique vie sia costretta ad
avanzare!
«Di tutte le cose che creo e per quanto io le ami, –
devo esserne in breve l'avversario, e l'avversario del mio
amore: così vuole la mia volontà.
«E anche tu che vuoi conoscere, sei soltanto un sentiero e un'orma della mia volontà: in verità la mia volontà di potenza cammina coi piedi della tua volontà del
vero!
«Non incontrò certamente la verità colui che proclamò «la volontà della vita»: questa volontà – non esiste!
«Giacchè: ciò che non esiste non può volere; ma
come potrebbe ciò ch'è nell'esistenza volere esistere?
187
Così parlò Zarathustra F. Nietzsche
«Soltanto dov'è vita è pur volontà: ma non volontà di
vivere, bensì – ciò che insegno – la volontà della potenza!
«Molte cose han per i viventi più valore che la stessa
vita; ma di questo valore parla ancora – la volontà di potenza!»
Così m'insegnò un giorno la vita; e con ciò, o saggi
tra i saggi, io sciolgo l'enigma del vostro cuore.
In verità vi dico: un bene e un male imperituri – non
esistono! Fuori di sè devono sempre superar sè stessi.
Coi vostri valori e con le vostre parole di bene e di
male voi esercitate un potere, o apprezzatori di valori;
ed è questo il vostro amore nascosto e lo splendore e il
tremare e il traboccare dell'anima vostra.
Ma una forza maggiore sorge dai vostri valori e una
nuova vittoria: e contro quella si spezza l'uovo e il suo
guscio.
E chi deve essere un creatore nel bene e nel male: in
verità deve essere prima di tutto un distruttore di valori.
Così è necessario il male supremo alla suprema bontà: la bontà creatrice.
Parliamone pure, o saggi tra i saggi, anche se è cosa
dura il parlarne. È più triste il tacerne; tutte le verità taciute divengono velenose.
E possa infrangersi ciò che può frangersi nelle nostre
volontà! C'è ancora molto da costruire!
Così parlò Zarathustra.
188
Così parlò Zarathustra F. Nietzsche
GLI UOMINI SUBLIMI
Silenzioso è il fondo del mio mare: chi indovinerebbe
che vi si nascondono bizzarri mostri?
Inalterabile è la mia profondità: ma essa risplende di
enigmi e di risa a fior d'onda.
Un sublime, vidi oggi, un solenne, un penitente dello
spirito: oh, quanto rise l'anima mia della sua bruttezza!
Col petto gonfio, simile a colui che aspira: così se ne
stava quel sublime, e silenzioso...
Ornato d'orribili verità, il suo bottino di caccia; e ricco di abiti cenciosi; anche molte spine pendevan da lui –
ma non vidi una rosa.
Egli non ha ancora imparato il riso e la bellezza.
Cupo, era tornato questo cacciatore dalla foresta della
conoscenza.
Ritornò dalla lotta contro bestie selvaggie: ma la sua
serietà rivelava ancora una bestia selvaggia – non domata!
Egli stava là come tigre che vuol spiccare un salto;
ma a me non piacciono coteste anime tese, non mi vanno tali esseri chiusi in sè stessi.
E voi mi dite, amici, che non bisogna disputare intorno ai gusti? Ma se tutta la vita è una lotta per i gusti!
189
Così parlò Zarathustra F. Nietzsche
Il gusto: è insieme il peso e la bilancia di colui che
pesa; guai a chi vive se volesse vivere senza disputare
sul peso e la bilancia di coloro che pesano!
Se questo sublime si stancasse della sua eccellenza:
allora soltanto si rivelerebbe la sua bellezza, – allora
soltanto io vorrei gustarlo e gli troverei sapore.
Solo quando si sarà allontanato da sè stesso egli potrà
saltare oltre la propria ombra! – dentro il suo sole.
Troppo a lungo sedette egli ne l'ombra; le guance impallidirono al penitente dello spirito; quasi morì affamato nella sua attesa.
Disprezzo c'è ancora nell'occhio suo; e le labbra s'atteggiano ancora al fastidio. Egli riposa, è vero, ma il suo
riposo non s'è ancor disteso al sole.
Egli si dovrebbe far simile al toro; e la sua felicità dovrebbe aver l'odore della terra e non del disprezzo della
terra.
Vorrei vederlo come il toro bianco che precede sbuffante e muggente l'aratro: e il suo muggito dovrebbe
esaltare tutto ciò ch'è terreno!
È ancor tenebroso il suo volto; l'ombra della sua
mano l'oscura ancora. È ancor offuscato il senso dell'occhio suo. La sua stessa azione l'avvolge come in un'ombra: la mano oscura l'attore. Egli non ha ancora superato
il suo atto. Mi piace in lui il collo di toro: ma voglio vedere in lui anche lo sguardo d'angelo.
Egli deve dimenticare anche la sua volontà di eroe:
voglio che sia un uomo elevato e non soltanto un uomo
190
Così parlò Zarathustra F. Nietzsche
sublime: – l'etere stesso dovrebbe sollevare colui che ha
perduto la volontà!
Egli vinse le fiere, egli sciolse gli enigmi: ma dovrebbe redimere ancora i mostri e i misteri che ha in sè, e
trasfigurarli in divini fanciulli.
La sua conoscenza non imparò ancora a sorridere e ad
essere senza gelosia; la sua fluttuante passione non s'è
ancora calmata nella bellezza.
In vero, non nella sazietà ma nella bellezza devono
tacere e sommergersi i suoi desideri! La grazia appartiene a coloro che hanno il pensiero elevato.
Col braccio sopra la testa: così dovrebbe riposare l'eroe e vincere così il suo stesso riposo.
Ma appunto all'eroe il bello appare come la più difficile delle cose. Irraggiungibile è il bello per ogni volontà troppo impetuosa.
Un po' più, un po' meno: ciò appunto è qui molto, è
qui tutto.
Starsene coi muscoli inattivi e la volontà disarmata:
ecco ciò che riesce più difficile d'ogni altra cosa, o sublimi! Quando la potenza s'è fatta clemente e discende
nel visibile: chiamo bellezza una tale discesa.
E a nessuno chiedo come a te, o potente, la bellezza:
la tua bontà sia l'ultima tua vittoria su te stesso.
Io ti stimo capace di tutto ciò che è perverso: perciò ti
domando il bene.
In verità, io risi assai spesso dei deboli, che si credevano buoni perchè avevan rattrappite le zampe!
191
Così parlò Zarathustra F. Nietzsche
Imita la virtù della colonna: essa diviene sempre più
bella e delicata ma internamente più dura e atta a sostenere il peso quanto maggiormente s'eleva.
Sì, o sublime, un giorno tu sarai anche bello, e porgerai lo specchio alla tua propria bellezza.
Allora l'anima tua proverà il brivido dei desideri divini; e vi sarà adorazione nella tua vanità!
Giacchè è questo il mistero dell'anima: solo quando
l'eroe l'ha abbandonata, le si appressa, nel sogno – il super-eroe. –
Così parlò Zarathustra.
192
Così parlò Zarathustra F. Nietzsche
DEL PAESE DELLA CULTURA
Volai troppo nell'avvenire: m'assalì un brivido di orrore. E quando mi guardai intorno, ecco, il tempo era il
mio solo contemporaneo.
Allora tornai indietro, verso la patria – e sempre più
in fretta: e così vengo a voi, o esseri del presente, nel
paese della cultura.
Per la prima volta vi ho guardati con occhio attento e
buoni desideri: in verità, venni con nostalgia nel cuore.
Ma che mi accadde? Con tutta la mia paura... dovetti ridere! Mai vide l'occhio mio cosa tanto variopinta e bizzarra!
Io ridevo e ridevo, mentre ancora tremava il mio piede, e con esso il mio cuore: «questa è la patria di tutte le
pentole colorate!» – dissi.
Il viso e le membra dipinte di cinquanta colori: così
appariste al mio stupore, o uomini del presente!
E con cinquanta specchi intorno a voi che adulavano
e imitavano il vostro gioco di colori!
In verità, non potreste imaginare, o presenti, una maschera migliore che il vostro stesso volto! Chi potrebbe
– riconoscervi?
193
Così parlò Zarathustra F. Nietzsche
Tutti impiastricciati coi segni del passato su cui impresse nuovi segni il pennello: così sfuggite bene a tutti
gli interpreti di geroglifici!
E se pure alcuno fosse investigatore di reni: come potrebbe credere ancora che abbiate reni! Voi sembrate
impastati di colori e di cartelle appiccicate l'una sull'altra.
Tutti i tempi e tutti i popoli si rispecchiano nei vostri
veli; tutti i costumi e tutte le credenze nei vostri gesti.
Chi strappasse da voi veli e mantelli, e colori e atteggiamenti: non avrebbe più dinanzi a sè che uno spaventapasseri.
In verità, io stesso sono l'uccello impaurito che vi
scorse una volta nudi e senza colori; ed io volai lontano
quando la vostra carcassa mi fe' cenni d'amore.
Vorrei piuttosto essere operaio nell'inferno e nell'ombra del passato! – Gli abitanti degl'inferni hanno più
consistenza di voi!
Sì, questa è l'amarezza delle mie viscere, non potervi
sopportare nè nudi, nè vestiti, o uomini d'oggi!
Tutto ciò che più inquieta nell'avvenire, e ciò che fin
qui ha incusso terrore agli uccelli smarriti, ispira in verità più fiducia e più calma de la vostra «realtà».
Giacchè voi parlate così: «noi siamo interamente fatti
di realtà senza fede e superstizione»: – ecco di che vi
gloriate!
Infatti, come potreste credere, o multicolori, d'essere
un'imagine dipinta di tutto ciò che fu creduto?
194
Così parlò Zarathustra F. Nietzsche
Voi siete confutazioni viventi della stessa fede, e distruggitori di tutti i pensieri. Indegni di fede io vi chiamo, o esseri reali!
Tutti i tempi cozzano insieme nel vostro spirito; e i
sogni e le chiacchiere di tutti i tempi furono cose più
reali che la vostra desta ragione!
Sterili siete: perciò vi fa difetto la fede. Ma chi dovette creare ebbe sempre i sogni profetici e i pronostici degli astri – e tenne fede alla fede!
Voi siete porte semiaperte alle quali attendono i becchini. E questa è la vostra realtà: «Tutto è degno di perire».
Ah, come m'apparite, o sterili, scheletri viventi! E più
d'uno tra voi potè constatarlo da sè.
E disse: «Forse mi tolse qualcosa nascostamente, un
Dio, mentre dormivo. In verità quanto basta per fare una
femminetta! Meravigliosa è la povertà delle mie costole!». Così disse più d'uno degli uomini di oggi.
Sì, mi fate ridere, uomini attuali! E specialmente,
quando stupite di voi stessi.
Guai a me, se non potessi ridere del vostro stupore, e
fossi costretto a bere tutto ciò che d'amaro è nei vostri
calici!
Ma così voglio scherzare con voi, giacchè ho un grave fardello da portare; che mi importa se si posano su
quel mio fardello scarafaggi e cavallette!
In verità non diverrà per ciò più pesante! E non per
voi, esseri del presente, m'assalirà la grande stanchezza.
195
Così parlò Zarathustra F. Nietzsche
Dove debbo ancora salire con il mio desiderio! Da tutti i
monti io cerco con l'occhio i paesi paterni e materni.
Ma in nessun luogo trovai la patria; giro inquieto per
ogni città, e son pronto a partire vicino a ogni porta.
Stranieri sono per me e argomento di scherno gli uomini del presente, verso i quali m'aveva spinto poco
anzi il mio cuore; e io sono un bandito in tutti i paesi paterni e materni.
Così non posso amare che il paese dei miei figli, il
paese sconosciuto nel più lontano dei mari: verso di
esso drizzo le mie vele a cercare, a cercare.
Voglio redimer nei miei figli la colpa d'esser stato figlio dei miei padri: e nell'avvenire – questo presente!
Così parlò Zarathustra.
196
Così parlò Zarathustra F. Nietzsche
DELLA CONOSCENZA IMMACOLATA
Quando s'alzò ieri la luna imaginai che volesse partorire un sole: tanto appariva larga e gravida su l'orizzonte.
Ma la sua gravidanza era menzogna; e crederei piuttosto ancora all'uomo nella luna, che alla donna.
Certamente, non ha nulla di maschio questo timido
astro nottambulo. In verità essa erra sui tetti con malsicura coscienza.
Giacchè è lascivo e geloso l'anacoreta della luna, avido delle voluttà della terra e dell'amore.
No, non mi piace, questo gatto dei tetti! Mi urtano
tutti coloro che spiano le finestre semichiuse!
Pio e taciturno esso cammina sui tappeti di stelle –
ma io non amo gli uomini dal passo leggero, che non
fanno risuonare il loro sperone.
Parla ogni passo sincero; ma il gatto striscia tacito sul
suolo. Vedi, falsa s'avanza la luna, come un gatto.
Questa parabola vi dico, o sentimentali ipocriti, voi
che volete la «conoscenza pura». Io vi chiamo lascivi!
Anche voi amate la terra e ciò che è terreno: vi lessi
nell'anima! – ma nel vostro amore è vergogna e cattiva
coscienza – rassomigliate alla luna!
197
Così parlò Zarathustra F. Nietzsche
Il disprezzo delle cose terrene persuase il vostro spirito, ma non i visceri vostri: questi sono la vostra parte
più forte!
Ed ora vi vergognate del vostro spirito perchè è soggetto ai vostri visceri, e perchè vergognoso, esso va per
vie recondite e false.
«Sarebbe per me cosa eccelsa – così dice a sè stesso il
vostro spirito mendace – guardare la vita senza desideri
e non, come il cane, con la lingua penzoloni:
«Esser felice nel contemplare, con volontà annientata,
senza rapacità o invidia egoistica – freddo e grigio come
cenere in tutto il corpo, ma con occhi ebbri di luna!
«Sarebbe per me la cosa più cara – così seduce sè
stesso chi già fu sedotto – amare la terra come l'ama la
luna, e non toccar che con lo sguardo la sua bellezza.
«E io chiamo immacolata questa percezione di tutte
le cose, non domandare altro alle cose: che distendersi
davanti ad esse come uno specchio con cento occhi».
Oh, voi, ipocriti sensibili e lascivi! Vi manca l'innocenza del desiderio: ed è perciò che calunniate ogni brama!
In verità, non amate la terra come creatori, generatori,
desiderosi dell'avvenire!
Dov'è l'innocenza? Là ove è la volontà di procreare. E
colui che vuol creare oltre sè stesso, possiede, per me, la
volontà più pura.
198
Così parlò Zarathustra F. Nietzsche
Dov'è la bellezza? Là ove con tutta la volontà debbo
volere; dove voglio amare e perire, affinchè un'imagine
non resti soltanto un'imagine.
Amare e perire: cose che s'accordano dall'eternità.
Volontà d'amare: significa volontà di morire. Così parlo
a voi, o vigliacchi!
Ma il vostro ammiccare, vorreste chiamarlo, ora,
«contemplazione!». E ciò che può essere guardato con
occhi vili, deve esser battezzato «bello!». O voi, insozzatori dei nomi più nobili!
Ma questa dev'essere la vostra maledizione, immacolati cercanti la percezione pura, che non possiate mai generare: sebbene presso l'orizzonte gravidi e gonfi!
In verità, voi avete la bocca piena di nobili frasi: e noi
dovremmo credere che il vostro cuore trabocchi, o artefici di menzogna?
Ma le mie parole sono deboli, disprezzate, contraffatte: volentieri io raccolgo ciò che nei vostri pasti cade
sotto la mensa.
Questo mi basta ancora sempre – per dire la verità
agli ipocriti! Sì, le scaglie, i gusci d'ostrica, le foglie spinose – vi faranno solletico al naso, o ipocriti!
Sempre, c'è un'aria putrida intorno a le vostre mense:
vi sono in quell'aria i vostri pensieri lascivi, le vostre
menzogne e le vostre dissimulazioni!
Abbiate dunque una volta l'ardire di credere – in voi
stessi e nei visceri vostri! Chi non ha fede in sè stesso,
mente sempre.
199
Così parlò Zarathustra F. Nietzsche
Vi poneste dinanzi la maschera d'un Dio, o uomini
«puri»: in una larva divina si ravvolse il vostro orribile
verme.
In verità voi ingannaste, col vostro aspetto, o «contemplativi!». Anche Zarathustra fu un dì il folle della
vostra larva divina; egli non indovinò di quale groviglio
di serpi fosse composta.
Credetti un giorno che si rispecchiasse nei vostri giochi l'anima di un Dio, o voi che cercate la percezione
pura! Non conoscevo arte migliore dei vostri artifizi!
La distanza mi nascose il putridume e il lezzo dei vostri serpenti, e l'astuzia della lucertola che vi girava intorno lasciva.
Ma mi accostai: e mi venne la luce – e ora viene anche per voi, – finirono gli amori della luna!
Guardate là dunque! Sorpresa e pallida è là – dinanzi
a l'aurora!
Che di già viene, ardente, – il suo amore per la terra
s'appressa! L'amore del sole è innocenza e volontà di
creare!
Guardate dunque, come l'aurora passa impaziente sul
mare! Non sentite voi la sete e l'alito caldo del suo amore?
Essa vuole aspirare il mare e trarlo in alto dalle sue
profondità: e il desiderio s'inalza con mille seni.
Vuol esser baciato e bevuto dalla sete del sole; vuol
mutarsi in aria e in altezza e in sentiero di luce, e in
luce!
200
Così parlò Zarathustra F. Nietzsche
In verità, alla guisa del sole, io amo la vita e i mari
profondi.
E questa è per me percezione: tutto ciò ch'è profondo
deve salire alla mia altezza!
Così parlò Zarathustra.
201
Così parlò Zarathustra F. Nietzsche
DEI DOTTI
Mentre giacevo nel sonno, una pecora brucò la corona d'edera della mia testa – brucò e disse: «Zarathustra
non è più un saggio».
Disse, e se ne andò grave e superba. Me lo raccontò
poi un bambino.
Mi piace giacere dove giocano i bambini, vicino al
muro diroccato, sotto i cardi e i rossi papaveri.
Sono ancora un dotto per i bambini, ed anche per i
cardi e i fiori di papavero. Essi sono innocenti nella loro
stessa malizia.
Ma non lo son più per le pecore: così vuol la mia sorte – sia benedetta!
Giacchè questa è la verità: ho abbandonato la casa dei
dotti, e ne ho chiusa la porta dietro di me.
Troppo a lungo l'anima mia sedette affamata al loro
desco; non sono alla loro maniera addestrato alla conoscenza come a romper le noci.
Io amo la libertà e la brezza che soffia sulla terra fresca; più ancora mi piace dormir su le pelli dei bovi, che
su i loro onori e le loro dignità.
Io son troppo ardente e troppo consunto dai miei propri pensieri: e spesso mi manca il respiro: allora ho biso202
Così parlò Zarathustra F. Nietzsche
gno d'andare all'aperto, e fuggo le stanze piene di polvere.
Ma essi seggono freschi all'ombra fresca: vogliono
essere, in tutto, solo spettatori; e si guardan bene dal sedere sui gradini fatti roventi dal sole.
Simili a coloro che se ne stanno sulla via e guardano
oziosi la gente che passa: così s'indugiano anche essi in
attesa di pensieri pensati da altri.
Se una mano appena li tocchi, fanno involontariamente polvere intorno a sè come sacchi di farina; ma chi
potrebbe pensare che questa lor polvere venga dal grano, e dalla delizia dorata dei campi estivi?
Se si atteggiano a sapienti, mi sento agghiacciato dalle loro piccole sentenze e dalle loro verità: la loro sapienza esala spesso un odor di palude: e in verità vi udii
gracidare le rane!
Sono destri ed hanno abili dita: che vuole la mia semplicità presso la loro complessità? Le loro dita sono
esperte nell'annodare e nel tessere: così essi fanno la
calza dello spirito!
Sono utili congegni d'orologio: soltanto bisogna saperli caricar bene! Allora segnano l'ora senza sbagliare e
con un modesto rumore.
Lavorano come macine e cilindri da mulino: purchè
si getti loro il frumento da macinare! – sanno l'arte di
triturare il grano e di ridurlo in polvere.
Sanno vigilarsi le dita a vicenda e con diffidenza.
Astuti in piccole malizie spiano coloro la cui scienza
203
Così parlò Zarathustra F. Nietzsche
cammina con piede zoppo – e li attendono simili ai ragni.
Li vidi sempre preparare con diligenza il veleno; e
per ciò essi coprono sempre le dita loro con guanti di
vetro.
Sanno pure giocare con dadi falsi, e li sorpresi a giocare con grande ardore che n'eran sudati.
Noi siamo stranieri a vicenda, e le loro virtù sono anche più contrarie al mio gusto che le loro menzogne e i
loro dadi falsi.
E quando dimorai presso di loro, dimorai sopra di
loro. Perciò mi tennero il broncio.
Non possono tollerare che alcuno cammini più in
alto; e per ciò essi posero legna e terra e immondizie fra
me e le loro teste.
Ammorzarono così il rumore dei miei passi e furono i
più sapienti che finora m'intesero peggio.
Tutti gli errori e le debolezze umane essi posero tra
me e loro: – «soffitto falso» chiamano ciò nelle loro
case.
Ma ciò nonostante cammino con i miei pensieri sopra
il loro capo; ed anche se volessi camminare sui miei
propri errori sarei sempre più in alto di loro e della loro
testa.
Poichè gli uomini non sono eguali: così parla la giustizia. E ciò che io voglio, essi non lo potrebbero volere.
Così parlò Zarathustra.
204
Così parlò Zarathustra F. Nietzsche
DEI POETI
«Dacchè giunsi a conoscere meglio il corpo, – disse
Zarathustra ad uno dei suoi discepoli – lo spirito non è
più per me che spirito per similitudine; ed anche tutto
l'«imperituro» non è che una metafora».
«Già una volta ti sentii dire così – rispose il discepolo
– e allora soggiungevi: «ma i poeti dicono troppe
bugie». Perchè dunque dicesti che i poeti mentono troppo?
«Perchè? disse Zarathustra. Tu chiedi perchè? Già da
lungo tempo trovai il motivo delle mie opinioni.
Non dovrei essere una botte di memoria se volessi
portar sempre con me le mie ragioni?
Mi pesa già troppo portar con me le mie opinioni; e
più d'un uccello se ne vola via.
E m'accade di trovare anche una bestia fuggita nel
mio colombaio, che mi è straniera, e che trema se stendo
la mano.
Ma che cosa ti disse un dì Zarathustra? Che i poeti
mentono troppo? – Ma anche Zarathustra è un poeta.
Credi tu dunque ch'egli abbia detto la verità? Perchè
credi ciò?».
205
Così parlò Zarathustra F. Nietzsche
Il discepolo rispose: «Io credo in Zarathustra». Ma
Zarathustra scosse il capo sorridendo.
La fede non mi fa beato, diss'egli, e tanto meno la
fede in me stesso.
Ma dato che qualcuno avesse detto, con tutta serietà,
che i poeti sono menzogneri: avrebbe avuto ragione, –
noi mentiamo troppo.
Noi sappiamo anche troppo poco ed impariamo male:
così siamo costretti a mentire.
E chi di noi poeti non falsificò il proprio vino? Più di
una miscela venefica si preparò nelle nostre cantine; vi
si fece l'indescrivibile.
E perchè poco sappiamo, amiamo i poveri di spirito,
soprattutto quando son giovani donne.
Noi siamo avidi pur delle cose che si raccontan la
sera le donnicciuole. Chiamiamo ciò l'eterno femminino.
E come ci fosse una segreta via che conduce alla
scienza, che è chiusa a coloro che imparano qualche
cosa: così crediamo nel popolo e nella sua «saggezza».
Ma credono tutto i poeti: che colui il quale giace su
l'erba o sui solitari pendii tendendo l'orecchio, impari
qualcosa di ciò che sta fra il cielo e la terra.
E se giungono loro tenere commozioni, i poeti pensano sempre che la stessa natura sia innamorata di loro.
E che essa s'accosti segretamente al loro orecchio, per
narrar cose misteriose e carezzanti parole: di che si vantano e si esaltano dinanzi a gli altri mortali!
206
Così parlò Zarathustra F. Nietzsche
Ah, ci sono tante cose fra cielo e terra, che soltanto i
poeti seppero sognare!
E in specie sopra il cielo: giacchè tutti gli dèi sono
imagini e similitudini di poeti!
In verità, sempre siamo attratti verso l'alto – cioè verso il regno delle nubi: affidiamo a queste le variopinte
creature della nostra fantasia, e le chiamiamo dèi e superuomini...
Sono abbastanza leggeri per questi seggi, tutti questi
dèi e superuomini.
Oh!, come sono stanco di tutto ciò che è insufficiente
e vuol essere avvenimento! Ah, quanto son stanco dei
poeti!
Quando Zarathustra ebbe detto così, si irritò con lui il
suo discepolo, ma tacque. Ed anche Zarathustra tacque;
e l'occhio suo guardò nell'intimo dell'anima, come se
guardasse lontano. Sospirò infine e respirò.
Io sono d'oggi e del passato – disse poi; ma v'è in me
qualcosa che appartiene al domani, e al dopo domani, e
al futuro.
Fui stanco dei poeti, dei vecchi e dei nuovi: son per
me tutti superficiali e mari senz'acqua.
Essi non pensarono abbastanza profondamente: per
ciò non cadde, il loro sentimento, fin negli abissi.
Un po' di voluttà e un po' di tedio: è ciò che di meglio
vi sia ancora nelle loro meditazioni.
207
Così parlò Zarathustra F. Nietzsche
Il loro arpeggio mi sembra un aleggiare o un guizzar
di spettri; che seppero essi fin qui dell'intimo ardore dei
suoni?
Essi non mi sembrano neppure troppo puliti: intorbidano l'acqua, perchè appaia profonda.
E molto volentieri si spacciano per riconciliatori; ma
per me sono mezzani e mestatori, mezzi uomini e impuri!
Ahimè, gettai le mie reti nei loro mari per prendere
buoni pesci; ma sempre ne trassi fuori la testa di un vecchio Dio!
Così il mare diede all'affamato un sasso. E forse provengono essi stessi dal mare.
Certamente si trovano perle fra di loro e per questo
assomigliano anche maggiormente a duri crostacei. E
invece dell'anima trovai spesso in loro del limo salso.
Impararono anche dal mare la sua vanità: non è forse
il mare il pavone più vano? Perfino dinanzi al più brutto
dei bufali esso dimena la sua coda, e mai non si sazia
dello scintillio del suo ventaglio d'argento e di seta.
Lo guarda il bufalo in atto di sfida, simile alla sabbia
dell'anima, più simile ancora al folto bosco, e sopra tutto
alla palude.
Che gli importa della bellezza del mare e degli ornamenti del pavone? – Questa similitudine io dico ai poeti.
In verità, il loro stesso spirito è il più vano dei pavoni
e un mare di futilità!
208
Così parlò Zarathustra F. Nietzsche
Spettatori vuol lo spirito del poeta: siano pure dei bufali!
Ma di questo spirito io sono sazio e veggo giungere
un tempo nel quale sarà egli pure sazio di sè medesimo.
Vidi giungere i penitenti dello spirito: sono i loro figli
spirituali.
Così parlò Zarathustra.
209
Così parlò Zarathustra F. Nietzsche
DI GRANDI AVVENIMENTI
V'è un'isola nel mare – non lontana dalle isole beate
di Zarathustra – ove sorge un vulcano che sempre fuma;
il popolo e soprattutto le vecchie donnicciuole dicono di
quest'isola ch'essa è posta come una roccia dinanzi alla
porta dell'inferno: ma la via stretta che discende a questa
porta attraversa essa stessa un vulcano.
A quell'epoca dunque, quando Zarathustra soggiornò
ne le isole beate, accadde che un bastimento gettasse
l'àncora presso l'isola ove si trova la montagna fumante,
e che il suo equipaggio discendesse a terra per dar la
caccia ai conigli. Verso l'ora del meriggio, mentre il capitano e l'equipaggio si trovavan riuniti, videro improvvisamente un uomo fendere l'aria e venir alla lor volta, e
una voce dir chiaramente: «È l'ora, è il momento supremo!». E quando quella figura fu più accanto a loro –
essa volava rapida come un'ombra nella direzione del
vulcano – essi riconobbero costernati che era Zarathustra; poichè l'avevan già tutti veduto, tranne il capitano,
e l'amavano come il popolo ama: e cioè mescolando, in
parte eguale, amore e rispetto.
«Guardate dunque! – disse il vecchio timoniere – Zarathustra che scende a l'inferno!» –
210
Così parlò Zarathustra F. Nietzsche
Al medesimo tempo in cui i marinai approdavano a
l'isola del fuoco, corse voce che Zarathustra fosse scomparso; e interrogati i suoi amici, essi narrarono com'egli
si fosse imbarcato, la notte, senza dir dove andava.
Così nacque una certa inquietudine; ma dopo tre giorni ad essa s'aggiunse il racconto dei marinai – e allora il
popolo disse unanime, che il diavolo aveva portato con
sè Zarathustra. I suoi discepoli ridevano, veramente, di
tali ciarle; e uno di loro disse perfino: «Crederei invece
che Zarathustra avesse portato con sè il diavolo». Ma in
fondo all'anima erano tutti pieni d'inquietudine e d'ansia: così fu grande la loro gioia quando, il quinto giorno,
riapparve fra di loro Zarathustra.
Ed ecco il racconto della conversazione di Zarathustra con il cane infernale:
La terra, disse egli, ha una pelle; e questa pelle ha
malattie. Una di queste malattie si chiama «uomo».
E un'altra di queste malattie si chiama «cane del fuoco»: sul conto del quale gli uomini si sono detti e lasciati dire molte menzogne.
Per scoprire questo mistero io trovai il mare: e vidi la
verità nuda, davvero! nuda dai piedi al collo.
So adesso che ne sia del cane di fuoco, e di tutti i demoni ribelli dell'inferno, dei quali non temono soltanto
le vecchie donnicciuole.
«Esci dal tuo baratro, cane infernale! gridai, e confessa com'è profonda la tua profondità! Donde viene ciò
che tu vai eruttando fin quassù?
211
Così parlò Zarathustra F. Nietzsche
Tu bevi abbondantemente nel mare: ciò tradisce la
tua eloquenza salata! In verità per un cane dell'abisso,
prendi il nutrimento troppo a la superficie!
Sei per me tutt'al più un ventriloquio della terra: e
sempre quando ho inteso parlare i demoni ribelli, li trovai come te; salati, menzogneri, superficiali.
Voi sapete urlare e offuscar l'aria con la cenere! Voi
siete i più gonfi millantatori e conoscete abbastanza l'arte di far bollire il fango.
Dove siete voi, sempre ci devono essere fango e molte cose torbide, cavernose, compresse, che vogliono farsi libere.
«Libertà» è il vostro urlo più caro: ma io ho perduto
la fede nei «grandi avvenimenti» quando sono accompagnati dal ruggito e dal fumo.
E credimi pure, amico del chiasso infernale! I grandi
avvenimenti – non sono le nostre ore più rumorose, bensì le più quiete.
Non è intorno a chi inventa strepito nuovo: ma intorno a chi inventa nuovi valori, che silenziosamente gira il
mondo.
E confessalo pure! Poco resta quando s'estingue il tuo
chiasso e il tuo fumo. Che importa che una città sia divenuta una mummia, e una statua giaccia ora nel fango.
E dico ancor questo ai distruttori di statue. È ben la
peggiore pazzia gettar sale nel mare e statue nel fango.
212
Così parlò Zarathustra F. Nietzsche
Nel fango del vostro disprezzo giaceva la statua ma è
appunto sua legge, che dal disprezzo essa generi nuova
vita e vivificante bellezza!
Essa risorge con aspetto divino, e con più seducente
dolore; e, in verità! essa vi ringrazierà ancora d'averla
abbattuta, o distruttori!
Ma questo io consiglio ai re e alle chiese ed a tutto
ciò che s'indebolì per tempo o virtù – lasciatevi abbattere! Affinchè torniate alla vita e torni a voi la virtù!
Così parlai dinanzi al cane di fuoco: m'interruppe allora ringhiando e mi disse: «Chiesa? Che è questo?».
«Chiesa? risposi, è una specie di Stato, e la specie più
menzognera. Ma taci, o cane ipocrita! Tu conosci la tua
specie meglio di tutti!
Lo Stato è un cane ipocrita al pari di te; come te egli
parla volentieri con urli e con fumo – per far credere,
come te, che le sue parole vengon dal fondo delle cose.
Giacchè «assolutamente egli vuol essere la bestia più
importante sulla terra; e gli si crede». –
Quand'ebbi parlato così il cane infernale si contorse,
come folle d'invidia: «Come? gridò, la bestia più importante sulla terra? E gli si crede?» E tanto fumo, tante orribili voci gli uscirono dalla strozza che pensai dovesse
rimaner soffocato dal dispetto e dall'ira.
Ma silenzioso divenne infine, e più calmo; e appena
tacque io gli dissi ridendo:
«Tu ti adiri, o cane infernale: allora ho ragione contro
di te!
213
Così parlò Zarathustra F. Nietzsche
E perchè resti a me la ragione, lascia ti dica d'un altro
cane infernale: che parla proprio dal cuor della terra. Il
suo respiro è oro e pioggia dorata: così vuole il suo cuore. Che sono ancora per lui la cenere e il fumo e il fango
bollente?
Il riso gli aleggia d'intorno come nube variopinta; egli
è avverso al tuo gorgogliare, al tuo sputo, alle contrazioni delle tue viscere!
Ma l'oro e il riso – egli li toglie dal cuor della terra:
giacchè devi sapere – che d'oro è il cuor della terra».
Quand'ebbe inteso ciò, il cane infernale, non volle più
oltre ascoltarmi. Vergognosamente ritirò la sua coda,
guaì un timido bau! bau! e fuggì nella sua tana. –
Così narrò Zarathustra. Ma appena lo ascoltavano i
discepoli suoi: tanto erano impazienti di parlargli dei
marinai, dei conigli, e dell'uomo volante.
«Che ne devo pensare, – disse Zarathustra – sono io
forse uno spettro?
Ma sarà stata la mia ombra. Voi udiste bene una volta
parlare del viandante e della sua ombra?
Ma questo è sicuro: bisogna che la tenga più in freno,
– altrimenti essa mi guasterà la reputazione.»
E di nuovo Zarathustra scosse il capo, sorpreso. «Che
devo pensare!» ripetè ancora.
«Perchè aveva dunque gridato il fantasma: È l'ora, è il
momento supremo?»
Perchè mai... il momento supremo?
Così parlò Zarathustra.
214
Così parlò Zarathustra F. Nietzsche
L'INDOVINO
«... e io vidi una grande tristezza discender su gli uomini. I migliori si sentirono stanchi dell'opera loro.
Una dottrina fu proclamata, e con essa una nuova credenza: «Tutto è vano, tutto è simile, tutto fu!».
E da tutte le colline si è risposto: «Tutto è vano, tutto
è simile, tutto fu!»
Abbiamo, è vero, raccolto: ma perchè i nostri frutti
marcirono e divennero lividi? Che cosa cadde giù dalla
luna malvagia nell'ultima notte?
Vano fu tutto il lavoro, in veleno si mutò il nostro
vino, il malocchio arse i nostri campi e i nostri cuori.
Noi tutti inaridimmo; e se il fuoco cade su noi, ci mutiamo in cenere: sì, noi stancammo perfino il fuoco.
Tutte le fonti per noi s'asciugarono, si ritirò anche il
mare. Ovunque il suolo vuol fendersi, ma l'abisso non
vuole ingoiarci!
«Ah, dov'è ancora un mare nel quale si possa annegare!»: così suona il nostro lamento – sopra le piatte paludi.
In verità ci stancammo già troppo per morire; ora
continuiamo a vivere desti – in camere mortuarie!».
215
Così parlò Zarathustra F. Nietzsche
In tal modo Zarathustra udì parlare l'indovino; e la
sua predizione gli toccò il cuore e lo trasformò. Andò
attorno mesto e stanco e fu simile a coloro di cui aveva
parlato l'indovino.
In verità – diss'egli ai suoi discepoli – scenderà fra
non molto un lungo crepuscolo. Ah, come potrò io portare al di là la mia luce!
Purchè non s'estingua in questa tristezza! Giacchè
deve esser luce a mondi più lontani, e a più remote notti!
Afflitto in tal modo nel cuore, errava Zarathustra; e
per tre giorni non prese nè bevande nè cibo; non riposò
e perdette la parola. Ma i suoi discepoli gli sedettero intorno nelle lunghe veglie notturne, e attesero ansiosi il
suo risveglio, per sentirlo di nuovo parlare e vederlo sanato dalla tristezza.
E questo è il discorso che fece Zarathustra quando fu
ridestato; e la sua voce giungeva ai discepoli come da
una gran lontananza:
«Udite il sogno che sognai, o amici, e aiutatemi a divinarne il senso!
Un mistero è ancor per me questo sogno; il suo significato è ancora nascosto prigioniero, e non vola intorno
con libere ali.
Sognai d'aver rinunziato a tutta la vita. Ero divenuto
guardiano notturno dei morti, lassù nella solitaria rocca
dei morti, fra i monti.
216
Così parlò Zarathustra F. Nietzsche
Lassù vigilavo i sarcofaghi e le cupe volte erano piene di trofei. Mi guardava dai vitrei sepolcri, sopraffatta,
la vita.
Respiravo l'odore d'un'eternità fatta polvere: pesante e
polverosa era l'anima mia. E chi avrebbe potuto dar aria
in tal luogo alla propria anima?
Mi circondava una luce di mezzanotte e presso di lei
accoccolata, la solitudine; e, terza e peggiore delle mie
amiche, una rantolante quiete di morte.
Portavo con me delle chiavi, le chiavi più arrugginite;
e sapevo, con quelle, aprire la porta più stridente.
Come un orribile gemito il suono si propagava per i
lunghi corridoi, quando la porta girava sui cardini: era
un grido cattivo d'uccello, che non voleva esser destato.
Ma ancor più terribilmente mi si stringeva il cuore,
quando regnava di nuovo intorno silenzio e pace, ed io
sedevo in quel perfido silenzio.
Così passò, lentamente, il tempo, se pur esisteva ancora il tempo: che ne so io? Ma accadde infine ciò che
mi destò.
Tre volte fu battuto alla porta, e i colpi parevano tuoni, tre volte ne rimbombarono cupe le volte: allora andai
alla porta.
Alpa! gridai, chi porta la sua cenere al monte? Alpa!
Alpa! Chi porta la sua cenere al monte?
Ed io girai la chiave e m'affaticai per aprire la porta.
Ma non s'apriva neanche d'un dito...
217
Così parlò Zarathustra F. Nietzsche
La spalancò allora tutta un vento impetuoso: fischiando, stridendo, urlando esso mi gettò contro una bara
nera...
E nel fischiare e stridere e urlare del vento, la bara si
ruppe; e ne uscirono cento scrosci di risa.
E da mille grottesche forme di bambini, d'angeli, di
gufi, di buffoni e di farfalle grosse come bambini, soffiò
il riso e lo scherno contro di me.
Mi spaventai orribilmente, fui gettato a terra. E gridai
per l'orrore, come mai ancora non avevo gridato.
Ma le mie stesse grida mi risvegliarono: – e tornai in
me. –»
Così narrò Zarathustra il suo sogno, e poi tacque:
giacchè non sapeva ancora il senso del sogno. Ma il discepolo suo prediletto, si levò ratto in piedi, afferrò la
mano di Zarathustra e parlò:
«La tua stessa vita significa questo sogno, o Zarathustra!
Non sei forse tu il vento dal fischio acuto che strappa
le porte al castello della morte?
Non sei tu stesso il sepolcro pieno di cattiverie dai
vari colori, e di angeliche caricature della vita?
In verità, simile a mille risate infantili, viene Zarathustra in tutte le camere mortuarie, ridendo di questi vigilatori della notte e della morte, e di chiunque agita lugubri chiavi.
Li spaventerai e li rovescerai col tuo riso; la sincope e
il risveglio proveranno la tua potenza sopra di loro. E
218
Così parlò Zarathustra F. Nietzsche
pur quando verrà il lungo crepuscolo e la stanchezza
mortale, tu non tramonterai sul nostro orizzonte, tu assertore della vita!
Tu ci mostrasti nuove stelle e nuovi splendori notturni: in verità tu stendesti su di noi la vita stessa come una
tenda variopinta.
Zampillerà ora da tutti i feretri un riso infantile: verrà
adesso un vento gagliardo che trionferà sempre d'ogni
stanchezza mortale: di questo ci sei tu stesso mallevadore e profeta!
In verità, hai sognato loro stessi, i tuoi nemici: fu il
tuo più terribile sogno!
Ma come te ne ridestasti, e ritornasti in te stesso, così
devon pur essi destarsi – e venire a te!» –
Così disse il discepolo; e tutti s'accalcarono intorno a
Zarathustra e gli afferraron le mani e volevan convincerlo ad abbandonare il letto e la sua tristezza, e a ritornar
fra di loro.
Ma Zarathustra s'alzò a sedere sul giaciglio, con lo
sguardo smarrito. Come uno che ritorni da lungo esilio,
egli guardava i discepoli e ne considerava le faccie; e
non li ravvisava ancora. Ma quand'essi l'ebbero levato in
piedi, si mutò d'improvviso il suo occhio; egli comprese
tutto ciò che era avvenuto, si accarezzò la barba e disse
con voce sonora:
«Ebbene! Questo ebbe il suo tempo; or fate in modo,
o discepoli, che sia pronto un buon pranzo! Così penso
far penitenza dei miei sogni cattivi!
219
Così parlò Zarathustra F. Nietzsche
E l'indovino deve mangiare e bere al mio fianco: in
verità saprò mostrargli ancora un mare nel quale potrà
annegarsi!»
Così parlò Zarathustra. Ma poi guardò a lungo, nel
volto, il discepolo che aveva spiegato il suo sogno e
scosse la testa.
220
Così parlò Zarathustra F. Nietzsche
DELLA REDENZIONE
Un giorno quando Zarathustra passò sul gran ponte,
gli storpi e i mendicanti lo circondarono, e un gobbo gli
parlò così:
«Guarda, Zarathustra! Anche il popolo impara da te e
presta fede alla tua dottrina: ma affinchè possa crederti
interamente è ancor necessario una cosa – tu devi anzitutto convincere gli infermi! Ne hai qui grande scelta e,
in verità, un'occasione che devi afferrare... Tu devi rendere la vista ai ciechi e far correre gli zoppi; e togliere
un poco a colui che ha troppa roba sul dorso: – ecco, io
penso, il vero modo per far sì che gl'infermi credano in
Zarathustra!»
Ma Zarathustra rispose a colui che gli aveva parlato:
«Se si toglie al gobbo la gobba, gli si toglie pure lo spirito – così insegna il popolo. E se si rende la vista al cieco, egli vedrà troppe cose brutte sulla terra: così che dovrà maledire chi lo guarì. E colui che fa correr lo zoppo,
gli fa il danno peggiore: giacchè appena potrà correre, i
suoi vizi lo trascineranno con loro – così insegna il popolo a proposito degli infermi. E perchè Zarathustra non
dovrebbe imparare dal popolo, quando il popolo impara
da Zarathustra?
221
Così parlò Zarathustra F. Nietzsche
Ma, dacchè mi trovo fra gli uomini, è per me la cosa
più insignificante che io veda... A questo manca un occhio, a quello un'orecchia, a un terzo la gamba, e vi
sono altri che han perduto la lingua o il naso o la testa.
Vedo e ho veduto cose peggiori, e parecchie così orribili; non vorrei parlare di ciascuna e non posso tacere di
alcune; uomini che non sono altro che un grande occhio,
o una gran bocca, o un grande ventre, o qualche altra
cosa di grande, – io li chiamo storpi a rovescio.
Quando uscii dalla mia solitudine, e passai per la prima volta sopra questo ponte: non credetti ai miei occhi e
guardai e guardai e dissi alfine: «Questa è una orecchia!
Un'orecchia grande come un uomo!» Io guardai meglio:
e, in verità, sotto l'orecchia si agitava ancora qualche
cosa che era piccola da far pietà, e povera e debole. E,
veramente, l'orecchia enorme, era posta sopra un tenue e
piccolo stelo, – ma lo stelo era un uomo! E chi avesse
guardato attraverso una lente avrebbe anche potuto scorgere un grazioso visino; e anche una piccola anima flaccida pendente dallo stelo. Tuttavia il popolo mi disse
che la grande orecchia non era soltanto un uomo, bensì
un grand'uomo, un genio. Ma io non credetti mai al popolo quando parlò di grandi uomini – e tenni la mia credenza che quegli fosse uno storpio a rovescio, il quale
aveva troppo poco di tutto, e d'una sola cosa troppo».
Quando Zarathustra ebbe parlato così al gobbo, ed a
coloro dei quali il gobbo era interprete e mandatario, si
volse con profonda scontentezza ai discepoli e disse:
222
Così parlò Zarathustra F. Nietzsche
«In verità, amici, io m'aggiro tra gli uomini come in
mezzo a un ammasso di frammenti e di membra umane!
Questo per i miei occhi è cosa terribile, veder gli uomini
frantumati e lacerati come su un campo di battaglia o di
carneficina.
E se il mio sguardo fugge dal presente al passato: trova sempre la stessa cosa: frammenti, membra, casi orrendi – ma non un uomo!
Il presente e il passato sulla terra – o miei amici! –
ecco quel che mi è più insopportabile; e non saprei vivere, se non fossi un veggente di ciò che deve accadere.
Un veggente, un volente, un creatore, un avvenire
stesso, e un ponte sull'avvenire – e, ahimè! ancora, in
certo modo, uno storpio su quel ponte: tutto ciò è Zarathustra.
E voi pure vi chiedete sovente: «chi è per noi Zarathustra? Come ci deve chiamare?». E, come me, voi rispondete con nuove domande alle vostre domande.
È egli uno che promette? Uno che adempie? Un conquistatore? Oppure un erede? Un autunno? Oppure un
aratro? Un medico? Oppure un convalescente?
È egli un poeta? uno che dice la verità? Un
liberatore? Un domatore? Un buono? Oppure un cattivo?
Io m'aggiro fra gli uomini, frammento dell'avvenire:
quell'avvenire che vedo.
223
Così parlò Zarathustra F. Nietzsche
E a questo tende ogni mio pensiero, ogni desiderio;
comporre in unità ciò che è ora frammento e mistero, e
lugubre caso.
E come potrei sopportar d'essere uomo, se l'uomo non
fosse anche poeta, profeta e redentore del caso?
Riscattare i passati e trasformare tutto «ciò che fu» in
«così volli!» – questo soltanto chiamo riscatto!
Volontà – si chiama così il liberatore e il dispensatore
di gioie: questo v'insegnai, o amici! Ma ora imparate anche questo: la volontà stessa è tuttavia prigioniera. Il volere redime: ma come si chiama ciò che incatena gli
stessi liberatori?
«Così fu»: ecco ciò che fa digrignare i denti alla volontà, e la sua più solitaria afflizione. Impotente contro
ciò che fu fatto – è una spettatrice malevola per tutto ciò
ch'è trascorso.
La volontà non può agir sul passato; non poter infrangere il tempo e le brame del tempo – è la sua più solitaria afflizione.
La volontà riscatta: che cosa potrà trovare per liberarsi dalla sua afflizione e beffarsi delle sue catene?
Ah, ogni prigioniero diventa un pazzo! La volontà
prigioniera, essa pure, si libera come follia.
Che il tempo non possa tornare indietro, è la sua collera. «Ciò che fu» – così si chiama la pietra che la volontà non può rovesciare.
224
Così parlò Zarathustra F. Nietzsche
E così essa rovescia, per ira e dispetto, le pietre, e si
vendica di colui che non prova, al pari di lei, rabbia e dispetto.
Così la volontà liberatrice, divenne cagione di duolo:
e su tutto ciò che può soffrire, si vendica di non poter
tornare indietro.
Questa, questa soltanto, è la vera vendetta: la ripugnanza della volontà per il tempo e per il «così fu».
Davvero una grande follia dimora nella nostra volontà; e fu sventura per ogni cosa umana che tal follia imparasse ad aver dello spirito!
Lo spirito della vendetta: miei amici, ecco ciò che fu
sin adesso la miglior riflessione degli uomini; e dov'era
il dolore, si suppose ci fosse un castigo.
«Castigo», così la vendetta chiama sè stessa; con una
parola menzognera si procura una buona coscienza.
E siccome in colui che vuole, v'è sempre il dolore di
non poter volere sul passato – la volontà, essa stessa, e
tutta la vita, dovrebbero – esser punizione!
E così nube su nube si addensò su lo spirito: fino a
che predicò la follia: «Tutto passa, tutto è degno perciò
di passare!»
«E questa è proprio giustizia, la legge che impone al
tempo di divorare i propri nati»: così predicò la follia.
«Moralmente ordinate son le cose, secondo il diritto e il
castigo. Oh, dove trovar redenzione dal flusso delle cose
e dal castigo chiamato esistenza? – Così predicò la follia.
225
Così parlò Zarathustra F. Nietzsche
«Può darsi redenzione quando esiste un eterno
diritto? Ah, non si può sollevare la pietra «esso fu»:
eterno dunque dev'essere anche il castigo!» Così predicò
la follia.
«Nessun'azione può esser distrutta: come potrebbe
venir soppressa dal castigo? Questo, questo è ciò che
d'eterno v'è nel castigo dell'«esistenza»: che l'esistenza
sia in eterno colpa ed azione!
«A meno che la volontà non finisca per liberarsi essa
stessa e che il volere divenga rinunzia al volere» – ma
voi la conoscete, o miei fratelli, questa canzone della
follia! Vi condussi lungi da tali canzoni quando v'insegnai: «la volontà è creatrice».
Tutto ciò «che fu» è frammento ed enigma, e spaventevole caso, finchè non dica la volontà creatrice: «Ma
così io volli!».
Fin che non dica la volontà creatrice: «Ma così io voglio! Così io vorrò!».
Ma ha essa di già parlato in tal modo? E quand'è che
questo successe? È già liberata la volontà dalla sua propria follia?
Divenne essa la redentrice di sè medesima, e messaggera di gioe? Disimparò lo spirito della vendetta e il digrignare dei denti?
E chi le insegnò a riconciliarsi col tempo, e qualcosa
ch'è superiore a tutte le riconciliazioni?
Bisogna che la volontà, che è volontà di potenza, voglia qualcosa di più alto che la riconciliazione: ma
226
Così parlò Zarathustra F. Nietzsche
come? Chi le insegnò a voler dominare anche sul passato?»
Ma a questo punto del suo discorso accadde che Zarathustra s'interruppe, d'improvviso, simile a qualcuno che
si spaventa estremamente. Con occhio atterrito egli
guardò i suoi discepoli; l'occhio suo penetrava come una
freccia i loro pensieri più ascosi. Ma, dopo un momento,
di nuovo egli rise e disse benigno:
«È difficile viver tra uomini, perchè il silenzio è tanto
difficile. Specialmente per un chiacchierone....»
Così parlò Zarathustra. Ma il gobbo aveva ascoltato il
discorso celandosi il volto; e quando udì rider Zarathustra, lo guardò incuriosito e disse lento:
«Ma perchè Zarathustra parla con noi altrimenti che
coi suoi discepoli?».
Zarathustra rispose: «Perchè mai dovreste stupirne!
Coi gobbi bisogna parlare gobbescamente!
«Va bene, disse il gobbo; e con gli scolari si può parlare come usa alla scuola... Ma perchè Zarathustra parla
altrimenti ai discepoli suoi – che a sè stesso?»
227
Così parlò Zarathustra F. Nietzsche
DELLA SAGGEZZA UMANA
Non l'altezza: ma la china è terribile!
La china ove lo sguardo precipita nel vuoto, e la
mano s'aggrappa all'alto. Allora il cuore prova la vertigine della sua duplice volontà.
Ahimè, amici miei, indovinate voi bene la duplice volontà del mio cuore?
Questa, questa è la mia china e il mio pericolo, che il
mio sguardo si volga alla sommità mentre la mia mano
vorrebbe sostenersi – nell'abisso!
La mia volontà s'aggrappa all'uomo, con catena m'allaccio all'uomo, perchè sono attirato verso l'alto, verso il
superuomo: giacchè è là che tende l'altra mia volontà.
E per questo io vivo quale cieco tra gli uomini, come
se non li conoscessi: affinchè la mia mano non perda interamente la sua fede in ciò ch'è saldo.
Io non vi conosco, o uomini; questa tenebra e questo
conforto si distendono spesso sopra di me.
Seggo sotto il portico alla mercè d'ogni ribaldo e
chiedo: chi vuol ingannarmi?
Questa è la mia prima prudenza umana, lasciarmi ingannare per non dover stare in guardia contro gl'ingannatori.
228
Così parlò Zarathustra F. Nietzsche
Ah, se mi mettessi in guardia contro gli uomini, come
potrebbe esser l'uomo un'ancora per il mio pallone?
Troppo facilmente esso mi trascinerebbe in alto e lontano!
Questa provvidenza vigila contro il mio fato, che io
debba essere senza cautele.
Chi non vuol morire di sete tra gli uomini deve imparare a bere in tutti i bicchieri: e chi desidera rimaner
puro tra gli uomini, deve imparare a lavar sè stesso anche con l'acqua sporca.
E così parlai sovente a me stesso per confortarmi:
«Ebbene! Su! Mio vecchio cuore! Ti fallì una sventura:
godi di ciò come della tua – fortuna!».
Ma questa è la mia seconda prudenza umana: io risparmio i vanitosi più degli orgogliosi.
Non è forse la vanità ferita madre d'ogni tragedia? Ma
dall'orgoglio ferito, nasce sempre qualcosa ch'è migliore
dello stesso orgoglio.
Affinchè la vita sia buona a contemplarsi, dev'essere
rappresentata bene: ma si richiedono a ciò buoni attori.
Buoni attori trovai tutti i vanitosi: essi recitano e vogliono che li si ammiri, – tutto il loro spirito è in questa
volontà.
Essi rappresentano sè stessi, inventano sè stessi; vicino a loro mi piace guardare la vita, – ciò guarisce la malinconia.
229
Così parlò Zarathustra F. Nietzsche
Per questo io risparmio i vanitosi, perchè essi sono i
medici della mia malinconia, e mi tengono avvinto all'uomo come ad uno spettacolo.
E poi: chi può misurare al vanitoso tutta la profondità
della sua modestia? Io provo per lui benevolenza e compassione a causa della modestia.
Da voi egli vuole la fede in sè stesso; egli si nutre dei
vostri sguardi, mangia la lode dalle vostre mani.
Egli crede pure alle vostre bugie, purchè sappiate
mentir bene: giacchè nell'intimo del suo cuore egli sospira: «che sono io?».
E la vera virtù è quella che ignora sè stessa; ebbene il
vanitoso ignora la propria modestia!
Ma questa è la mia terza prudenza umana, non permettere che la vista dei cattivi mi sia fatta sgradevole
dalla vostra paura.
Io sono beato nel vedere i prodigi che fa schiudere il
sole ardente: tigri e palme e serpenti a sonagli.
Anche tra gli uomini v'ha una bella razza covata dall'ardore del sole e molte cose mirabili nei malvagi.
Ma come i vostri più savi non mi sembrano poi tanto
savi: così trovai anche l'umana perversità minore della
sua fama.
E spesso mi chiesi scuotendo il capo: Perchè far tintinnare ancora il vostro sonaglio, o serpenti?
In verità, anche per il malvagio v'è un avvenire! E la
più ardente plaga meridionale non fu ancora scoperta
dall'uomo.
230
Così parlò Zarathustra F. Nietzsche
Quante cose sembrano ora il colmo della perversità,
che però non misurano più di dodici piedi e di tre mesi!
Ma appariranno un giorno, nel mondo, draghi assai più
grandi.
Perchè al superuomo non manchi il suo drago, il super-drago degno di lui: bisogna che molto ardente sole
riscaldi ancora l'umida foresta vergine!
È necessario che prima i vostri gatti selvaggi siano divenuti tigri, e i vostri velenosi rospi coccodrilli: affinchè
il buon cacciatore abbia una buona caccia!
E in verità, o buoni e giusti! Molte cose in voi sono
degne di riso, e soprattutto il vostro timore di ciò che finora si chiamò il «demonio!».
Siete così stranieri a quanto è grande, con l'anima vostra, che il superuomo v'apparirebbe terribile nella sua
bontà!
E voi, savi e dotti, voi fuggireste dall'ardente sole della sapienza, dove il superuomo bagna giocondo la sua
nudità!
O voi sommi uomini, che incontrò il mio sguardo!
Ecco il mio dubbio e il mio segreto riso sopra di voi: io
indovino che il mio superuomo – lo chiamereste demonio!
Ah, divenni stanco di questi sommi, di questi ottimi:
la loro «altezza» m'ispira il desiderio di salire più in
alto, fuori, lontano, verso il superuomo!
231
Così parlò Zarathustra F. Nietzsche
M'assalì un terrore, quando vidi quegli ottimi, nudi: e
mi crebbero allora le ali per volare lontano nei remoti
futuri.
Nei remoti futuri, in meriggi più ardenti di quelli sognati dagli artisti: laggiù dove gli dèi si vergognano delle loro vesti!
Ma voglio vedervi travestiti, o miei vicini e compagni: e ben adornati, e vani e dignitosi come «i buoni ed i
giusti».
E verrò pur io a sedere travestito in mezzo a voi – per
potermi ingannare sul conto mio e sul vostro: giacchè
questa è l'ultima mia prudenza umana.
Così parlò Zarathustra.
232
Così parlò Zarathustra F. Nietzsche
L'ORA SILENZIOSA
Che m'accadde, amici? Voi mi vedete turbato, ansioso di partire, obbediente contro la mia volontà, pronto
ad andarmene – ahimè, andarmene lontano da voi!
Sì, ancora una volta Zarathustra deve tornare alla sua
solitudine: ma a malincuore ritorna, questa volta, l'orso
nella sua tana!
Che m'accadde? Chi impone ciò? Ahimè, così vuole
la mia adirata signora! – vi ho già detto il suo nome?
Ieri sull'imbrunire, mi parlò l'ora mia più silente: questo è il nome della mia terribile signora.
E così avvenne – giacchè a voi debbo dir tutto, affinchè non s'indurisca il cuor vostro contro colui che deve
improvvisamente partire!
Conoscete voi lo sgomento di colui che sta per addormentarsi?
Egli si spaventa fino alle dita dei piedi dal sentire
mancare la terra ed incominciare il sogno.
Questo vi narro quale parabola. Ieri nell'ora più silenziosa mi mancò la terra: cominciò il sogno.
La sfera si mosse, l'orologio della mia vita prese fiato,
mai ebbi intorno più profonda quiete: così n'ebbe paura
il mio cuore.
233
Così parlò Zarathustra F. Nietzsche
Poi sentii parlarmi senza voce: «Lo sai tu, Zarathustra?».
Ed io gridai di spavento a quel sussurro, e impallidii:
ma tacqui.
E di nuovo sentii parlarmi senza voce: «Tu lo sai Zarathustra, ma non lo dici!».
E risposi infine con arroganza: «Sì, lo so, ma non voglio dirlo!»
E di nuovo mi si parlò senza voce: «Tu non vuoi, Zarathustra? È proprio vero? Non nasconderti dietro il tuo
dispetto!».
E io piansi e tremai come un bambino, e dissi: «Ah,
lo vorrei, ma come lo posso? Non obbligarmi a ciò! È
superiore alla mia forza!».
E di nuovo si parlò senza voce: «Che m'importa di te,
Zarathustra? Dì la tua parola e spezzati!».
Ed io risposi: «Ma è proprio la mia parola? Chi son
io? Io attendo uno più degno di me; io non son degno
d'essere infranto da quella parola».
E di nuovo mi si parlò senza voce: «Che importa di
te? Tu non sei ancora abbastanza umile. L'umiltà ha pelle più dura».
E io risposi: «Che cosa non ha già sopportato la pelle
della mia umiltà? Dimoro ai piedi della mia altezza:
quanto sono alte le mie sommità? Nessuno me lo disse
ancora. Ma io conosco bene le mie valli».
234
Così parlò Zarathustra F. Nietzsche
Allora fu detto ancora a me, senza voce: «Oh, Zarathustra, colui che ha da muovere le montagne, muove
anche le pianure e le valli».
E io risposi: «Non trasportò ancora, la mia parola, alcun monte, e ciò che dissi, ancor non raggiunse gli uomini. Io andai, è vero, tra gli uomini, ma non li toccai».
Un'altra volta mi si parlò senza voce: «Che ne sai tu
di ciò? La rugiada cade sull'erba quando la notte è più
silenziosa».
E risposi: «Essi mi schernirono quando trovai la mia
strada e la percorsi, e in verità tremavano allora i miei
piedi.
E così mi dissero: – Tu hai smarrito la via, ora non
saprai più neppur camminare!».
E di nuovo mi si parlò senza voce: «Che importa del
loro scherno! Tu sei uno che disimparò ad obbedire:
devi ora comandare!
Non sai tu, chi è più necessario di tutti? Colui che comanda grandi cose.
Operare egregie cose è difficile: ma è più difficile il
comandarle.
Questo è il tuo più imperdonabile fallo: tu hai la potenza e non vuoi dominare».
E risposi: «Mi manca la voce del leone per comandare».
E di nuovo come un bisbiglio fu detto: «Le più tranquille parole sono quelle che portan tempesta. I pensieri
che giungono su ali di colombe governano il mondo.
235
Così parlò Zarathustra F. Nietzsche
O Zarathustra, tu devi camminare come l'ombra di ciò
che deve giungere: così tu comanderai, e procederai comandando».
Risposi: «Io mi vergogno».
Allora di nuovo mi si parlò senza voce: «Tu devi tornare bambino e senza pudore.
L'orgoglio della gioventù è ancora in te: tardi ti venne
la giovinezza: ma chi vuol ridivenire bambino, deve saper superare anche la sua giovinezza».
E io meditai a lungo e tremai. Ripetei finalmente ciò
che avevo detto prima: «Non voglio».
Allora mi circondarono scrosci di risa. Ahimè, quanto
mi dilaniaron le viscere quelle risa, e come mi squarciarono il cuore!
E per l'ultima volta mi si parlò senza voce: «Oh, Zarathustra, i tuoi frutti sono maturi, ma tu non sei per essi
maturo!
Devi perciò ritornare alla tua solitudine: giacchè devi
ancora divenire maturo».
E di nuovo ci fu come un riso e una fuga: poi mi si
fece intorno silenzio, quasi un doppio silenzio. Ma io
giacevo al suolo, e il sudore mi bagnava le membra.
– Voi udiste ora tutto, e perchè debba fare ritorno alla
mia solitudine. Nulla io tacqui, amici miei.
Ma questo pure imparaste da me, che ancora, sempre,
sono il più discreto fra gli uomini – e voglio essere tale!
Oh, miei amici! Avrei a dirvi ancora qualcosa, qualcosa a donarvi! Perchè non ve la dò? Son forse avaro?...
236
Così parlò Zarathustra F. Nietzsche
Quando Zarathustra ebbe pronunciate queste parole,
lo assalì un violento dolore per la prossima partenza dagli amici; così che pianse dirottamente; e nessuno riuscì
a confortarlo. E durante la notte egli se ne andò, solo,
abbandonando gli amici.
237
Così parlò Zarathustra F. Nietzsche
PARTE TERZA
«Voi guardate in alto quando desiderate esaltarvi. Ed
io guardo in giù, perchè sono esaltato.
Chi di voi sa ad un tempo ridere e sentirsi esaltato?
Chi sale sui più alti monti ride di tutte le tragedie del
teatro e della vita».
ZARATHUSTRA,
Del leggere e dello scrivere.
(I. p. 73).
238
Così parlò Zarathustra F. Nietzsche
IL VIANDANTE
Era mezzanotte quando Zarathustra si pose in cammino sopra la cresta dell'isola, per raggiungere di buon
mattino la spiaggia opposta: poichè di là voleva imbarcarsi. V'era in quel luogo una buona rada, dove si ancoravano spesso e volentieri navi straniere, per prendere a
bordo coloro che volevano, dalle isole beate, recarsi oltremare. Mentre Zarathustra saliva dunque il monte, ripensò, strada facendo, il suo lungo errar solitario dalla
giovinezza in poi, e quante montagne e creste e cime
avesse già asceso.
Io sono un viandante, un valicatore di monti, disse in
cuor suo; non amo le pianure e sembra che non possa
starmene a lungo quieto.
Qualunque cosa mi riservi il fato e l'esperienza, sarà
certo vagare o ascendere i monti: poi che alla fine non si
vive più di quanto è in noi.
È passato il tempo in cui potevano accadermi disgrazie; e che cosa potrebbe ora succedermi che non m'appartenesse già?
Esso ritorna, esso rimpatria infine – il mio proprio io,
e ciò che di lui fu a lungo lontano e sparso tra le cose e
le apparenze.
239
Così parlò Zarathustra F. Nietzsche
E so ancora una cosa: mi trovo dinanzi alla mia ultima sommità e dinanzi a ciò che per ultimo mi fu serbato. Ahimè, il mio più aspro sentiero debbo ascendere!
Ahimè, intrapresi il mio più solitario pellegrinaggio!
Ma chi m'assomiglia non sfugge quest'ora: l'ora che
gli dice «Adesso soltanto tu cammini su la via della tua
grandezza! Sommità ed abisso – si racchiudono adesso
in uno!
Tu segui la via della tua grandezza: ora divenne l'ultimo tuo rifugio, ciò che fu sinora il tuo estremo pericolo!
Tu segui la via della tua grandezza: sia ora il tuo miglior coraggio il non aver altra via dietro di te!
Tu segui la via della tua grandezza: qui nessuno ti
striscierà dietro nascosto! Il tuo piede stesso ha cancellato dietro a te il sentiero e sopra di esso sta scritto Impossibilità.
E se ti mancano d'ora innanzi tutte le scale, devi imparare ad arrampicarti sulla tua testa; come vorresti salire altrimenti?
Sul tuo capo e, al di là, sopra il tuo cuore! Ora ciò che
in te è più mite deve diventare durissimo.
Chi sempre risparmiò troppo sè stesso, s'ammalò infine per soverchi riguardi. Sia lodato ciò che rende duro!
Io non esalto il paese dove scorrono il latte ed il miele!
Per veder molto è necessario dimenticare sè stesso:
tale durezza si richiede ad ognuno che voglia ascendere
i monti.
240
Così parlò Zarathustra F. Nietzsche
Ma colui che vuol conoscere con occhio indiscreto,
come potrebbe vedere le ragioni più profonde delle
cose!
Ma tu, Zarathustra, volevi penetrare nelle ragioni intime e nascoste: perciò sei costretto a salir su te stesso –
in alto, più in alto, fin tanto che avrai le tue stelle sotto
di te!
Sì, guardare dall'alto me stesso e ancor le mie stelle:
questo solo io chiamo la mia sommità, questa è per me
l'ultima cima da ascendere! –
Così parlò Zarathustra salendo e confortando il cuor
suo con dure massime: giacchè era ferito il suo cuore
come mai per l'innanzi. E quando giunse su la vetta del
monte, si vide davanti la distesa del mare: e si fermò silenzioso, e tacque a lungo. Ma la notte era fredda a
quell'altezza, e chiara e stellata.
Io conosco la mia sorte, diss'egli infine con tristezza.
Ebbene! Son pronto. Comincia appunto la mia solitudine estrema.
Ah, quel mare cupo e triste sotto di me! Ah, questa
uniforme malinconia notturna! Ah, destino e mare! Ora
sono costretto a discendere, verso di voi!
Sto dinanzi alla mia più alta montagna e dinanzi al
mio viaggio più lungo: debbo discendere più profondamente di quanto sia mai salito:
– più in fondo al dolore di quanto sia mai disceso,
fino ai suoi flutti più neri! Così vuol la mia sorte: ebbene! Son pronto.
241
Così parlò Zarathustra F. Nietzsche
Donde sorsero i più alti monti? Mi chiesi una volta.
E seppi poi che sorsero dal mare.
Ciò testimoniano le loro rocce e le pareti delle loro
vette. È dal più profondo che il più alto deve raggiungere la sua sommità. –
Così parlò Zarathustra su la vetta del monte, ove faceva freddo; ma quando giunse presso il mare e si trovò
solo in mezzo agli scogli, fu stanco del cammino, e più
che mai assalito dal desiderio.
Ora tutto dorme ancora, disse; dorme anche il mare.
Pieno di sonno e straniero mi guarda, il suo occhio.
Ma il suo respiro è caldo, lo sento. E sento anche che
sogna. E s'agita sognando sui duri cuscini.
Ascolta! Ascolta! Come è agitato da cattivi ricordi! O
da cattivi presentimenti?
Ah, io son triste con te, o cupo mostro, e con me stesso per causa di te!
Ah, perchè la mia mano non è forte abbastanza! Volentieri, in verità, ti libererei dai sogni cattivi!
E parlando così Zarathustra rideva, con amara tristezza, di sè. Come! Zarathustra! disse, vorresti ancora confortare il mare col tuo canto?
Ah, Zarathustra, folle ricco d'amore, ebro di fiducia!
Ma così fosti sempre: avvicinasti sempre fidente ciò
ch'era terribile.
242
Così parlò Zarathustra F. Nietzsche
Volesti accarrezzare ogni mostro. Un soffio di respiro
caldo, un po' di soffice pelo alla zampa: e subito eri
pronto ad accarezzare e ad amare.
L'amore è il pericolo del solitario; l'amore per chiunque sia, purchè cosa vivente! È davvero degna di riso la
mia follìa e la mia modestia nell'amore! –
Così parlò Zarathustra, e rise un'altra volta: ma ricordò allora gli amici che aveva lasciati – e come se coi
suoi pensieri li avesse offesi, s'adirò contro i propri pensieri. E tosto avvenne che si mutasse in pianto il suo
riso: – di collera e di nostalgia pianse amaramente, Zarathustra.
243
Così parlò Zarathustra F. Nietzsche
DELLA VISIONE E DELL'ENIGMA
1.
Quando tra l'equipaggio della nave si sparse la voce
che Zarathustra si trovava a bordo – giacchè insieme
con lui s'era imbarcato un uomo che veniva dalle isole
beate – ne nacque grande curiosità, e grande aspettazione. Ma Zarathustra tacque per due giorni, ed era freddo
e sordo per la tristezza, così che non rispondeva nè agli
sguardi nè alle domande. – Ma quando si fu verso la
sera del secondo giorno, riaperse le orecchie di nuovo,
sebbene fosse ancora taciturno: giacchè si potevano udire molte cose strane e pericolose su quella nave, che veniva da lontano e andava ancor più lontano. Ma Zarathustra era amico di tutti coloro che amano i lunghi
viaggi e i pericoli. Ed ecco: mentre ascoltava, si snodò
la sua lingua, e si sciolse il ghiaccio del suo cuore: ed
allora cominciò a parlare così:
A voi, cercatori arditi ed avventurosi, e a tutti coloro
che s'imbarcano per terribili mari con vele sagaci, –
a voi, ebbri di misteri, felici del crepuscolo, la cui
anima si sente attratta verso gl'ingannevoli abissi dal
suono di un flauto: – giacchè non volete seguire con
244
Così parlò Zarathustra F. Nietzsche
mano vile un filo conduttore; e dove potete indovinare
sdegnate di comprendere –
a voi tutti, narro il mistero che vidi, – la visione del
più solitario. –
Crucciato camminavo di recente, nel funebre crepuscolo, – tetro e duro, con le labbra serrate. Più di un sole
era tramontato per me.
Un sentiero che saliva, audace, in mezzo ai dirupi,
cattivo, solitario, senz'erba ed arbusti: un sentiero di
montagna che si sgretolava sotto lo sdegno del mio piede.
Calpestando, muto, il beffardo tintinnare dei ciottoli,
schiacciando la pietra che lo faceva sdrucciolare: il mio
passo proseguiva verso l'alto.
Verso l'alto: – a dispetto dello spirito che lo tirava in
giù, verso l'abisso, dello spirito di gravità, mio demonio
e mortale nemico.
Verso l'alto: – sebbene mi stesse addosso, quello spirito, metà nano, metà talpa; storpio, storpiante; facendo
gocciolare piombo nelle mie orecchie, e pensieri pesanti
come piombo nel mio cervello.
«O Zarathustra, sussurrava in suon di scherno, sillaba
per sillaba; tu pietra della saggezza! Ti lanciasti in alto,
ma ogni pietra gettata deve ricadere!
O Zarathustra, pietra della saggezza! tu pietra da fionda, tu distruggitore di stelle! Lanciasti te stesso così in
alto, – ma ogni pietra lanciata deve ricadere!
245
Così parlò Zarathustra F. Nietzsche
Condannato da te stesso alla tua propria lapidazione:
oh Zarathustra, gettasti il sasso lontano, – ma esso ricadrà su di te!»
Poi tacque il nano; ed a lungo. Ma m'opprimeva quel
suo silenzio, e nel trovarsi a due in tal modo si è più solitari che mai!
Io salivo, salivo, sognavo, pensavo. Ma tutto mi opprimeva.
Assomigliavo a un malato affranto da lunga tortura, e
che un sogno ancora più straziante risveglia dal sonno.
Ma qualcosa v'è in me che io chiamo coraggio: esso
cacciò finora da me la tristezza. Questo coraggio m'impose alfine di soffermarmi e di dire: «Nano! Tu! Oppure
io!».
Il coraggio è di certo il migliore assassino – il coraggio che assale: giacchè in ogni assalto c'è una sonante
fanfara.
L'uomo è, ciò non ostante, la bestia più coraggiosa;
vince perciò tutte le altre. Con fanfara di guerra superò
qualunque dolore; ma il dolore umano è il più profondo
dolore.
Il coraggio uccide pure la vertigine che sovrasta agli
abissi: e dove mai non sta l'uomo vicino agli abissi! Non
è già per sè stesso il vedere – vedere gli abissi!
Il coraggio è il migliore assassino: il coraggio uccide
la stessa pietà. Ma la pietà è l'abisso maggiore; quanto
più profondamente l'uomo vede nella vita, tanto più penetra pur nel dolore.
246
Così parlò Zarathustra F. Nietzsche
Ma il coraggio è il migliore assassino, il coraggio che
assale: esso uccide anche la morte, giacchè dice: «Era
questa la vita? Ebbene! Un'altra volta!».
In questa sentenza vibra molta sonante musica. Chi
ha orecchie ascolti. –
2.
«Fermati! Nano! – dissi. Io, oppure tu! Ma io sono di
entrambi il più forte –: tu non conosci l'abisso del mio
pensiero! Non lo potresti, tu, sopportare!». –
Allora avvenne ciò che mi rese più lieve: giacchè il
nano mi saltò giù dalle spalle, il curioso! E s'accoccolò
dinanzi a me, sopra un sasso. Ma eravamo giunti allora
ad un porticato.
«Vedi questo portico! Nano! io soggiunsi: esso ha
due faccie. S'incontrano qui due strade: nessuno ancora
ne raggiunse la fine.
Questo lungo sentiero che va indietro: dura un'eternità. E quel lungo sentiero che avanza – è un'altra eternità.
Si contraddicono a vicenda questi sentieri; cozzano
l'un contro l'altro: – e qui presso il portico essi si incontrano. Il nome del portico è scritto qui sopra «Attimo».
Ma se qualcuno seguisse uno di questi sentieri – e
avanti e sempre più avanti: credi tu, nano, che questi
sentieri si contraddirebbero sempre?» –
247
Così parlò Zarathustra F. Nietzsche
«Tutto ciò che è diritto mente», mormorò il nano
sprezzante. «Ogni verità è contraffatta; il tempo stesso è
un circolo».
«O spirito della gravità – dissi con ira. – Non prender
con leggerezza la cosa! Se no ti abbandono sul tuo sasso, o sciancato – e pure ti portai ben in alto!
Guarda, continuai, questo attimo! Da questo portico
un sentiero eterno corre a ritroso: dietro a noi c'è un'eternità.
Non devono forse tutte le cose che possono correre,
aver percorso una volta questo sentiero? Tutto ciò che
può arrivare, non deve esser già arrivato, compiuto, passato?
E se tutto fu già: che pensi tu, nano di questo momento?
Non deve pur questo portico – essere stato di già?
E non sono collegate fra di esse, le cose, in tal modo
che questo momento tragga dietro a sè tutte le cose venture? E per conseguenza anche sè stesso?
Giacchè tutto ciò che delle cose può correre, anche
fuori di questo lungo sentiero – deve correre ancora una
volta!
E quel ragno lento che striscia al chiaro della luna, e
lo stesso chiaror della luna, ed io e te che qui sotto il
portico bisbigliamo insieme di cose eterne, – non dobbiamo tutti essere già stati una volta?
248
Così parlò Zarathustra F. Nietzsche
– e ritornare, per correre ne l'altro sentiero, fuori, dinanzi a noi, la lunga, lugubre via – non dobbiamo noi
forse eternamente tornare? –»
Così parlai, e sempre più piano: giacchè avevo paura
dei miei propri pensieri e dei nascosti pensieri. D'improvviso, udìi ululare un cane da presso.
Udii mai ululare un cane così? Ritornò indietro il
pensiero. Sì! Quando ero bambino, nella più remota infanzia:
– allora avevo udito un cane ululare così. E lo vidi
anche, il pelo ritto, la testa protesa, tremante, nella mezzanotte più silenziosa, quando pure i cani credono agli
spettri:
così che mi fece pietà. Appunto allora la luna piena,
in un silenzio di morte, passava sopra la casa, e si arrestò, disco ardente – sul tetto piano come sopra un bene
altrui: –
di ciò provò un'altra volta terrore il cane: giacchè i
cani credono ai ladri e agli spetti. E quando lo sentii di
nuovo ululare, la pietà m'assalì un'altra volta.
Dov'era adesso il nano? E il porticato? E il ragno? E
tutti i sussurri? Sognavo dunque? Ero desto? Mi trovai
d'un tratto tra selvaggi dirupi, solo, abbandonato nel più
solitario chiarore di luna.
Ma giaceva là un uomo! Ed ecco! Il cane saltellante,
col pelo irto, gemente – mi vide venire – si mise di nuovo ad ululare e guaire... Udii mai un cane chiamare soccorso in tal modo?
249
Così parlò Zarathustra F. Nietzsche
E, in verità, non vidi mai nulla di simile a quello che
vidi. Un giovane pastore, io vidi, che si contorceva soffocato, convulso, il volto contratto; e un grosso serpente
nero gli pendeva dalla bocca.
Ho mai veduto tanto disgusto e tanto pallido orrore su
di un volto?
Forse aveva dormito? Ed il serpente gli si era cacciato
in gola – attaccandovisi coi denti.
La mia mano si mise a tirare il serpente; – ma invano!
Essa non riusciva a strappar dalla gola il serpente. Allora si sprigionò da me un grido: «Mordi! Mordi! Stacca
la testa! Mordi!» così era il mio grido; il mio spavento,
la collera, l'odio, il disgusto, la pietà, tutto il mio bene e
tutto il mio male s'unirono in me in unico grido. –
Voi arditi, attorniatemi, voi cercatori, tentatori, e voi
tutti che vi imbarcate con vele sagaci per mari inesplorati! O voi che amate gli enigmi!
Sciogliete dunque l'enigma che allora mirai, interpretatemi la visione del più solitario!
Poichè fu visione e previsione: che vidi io allora in
parabola? E chi è colui che deve un giorno venire?
Chi è il pastore nella gola del quale entrò il serpente?
chi è l'uomo nella gola del quale entrerà tutto ciò che è
più pesante e più nero?
Ma il pastore morse come l'aveva consigliato il mio
grido; egli morse con ottimo morso! Sputò lungi da sè la
testa del serpente: e sorse in piedi.
250
Così parlò Zarathustra F. Nietzsche
Non più un pastore, non più un uomo – ma un rinnovato, un illuminato che rideva. Non mai ancora sulla
terra un uomo rise al pari di lui!
O miei fratelli, udii un riso che non fu riso umano, –
ed ora mi consuma una sete, un desiderio che mai non
s'appaga.
Il desiderio di quel riso mi divora; oh, come posso
sopportare ancora di vivere! E come potrei adattarmi ora
a morire!
Così parlò Zarathustra.
251
Così parlò Zarathustra F. Nietzsche
DELLA BEATITUDINE INVOLONTARIA
Con quegli enigmi e quell'amarezza nel cuore, passò
Zarathustra sul mare. Ma quando fu lungi quattro giorni
dalle isole beate e dai suoi amici egli aveva superato tutto il suo dolore: vittorioso, e col piede fermo stava di
nuovo davanti al proprio destino. E così parlò allora Zarathustra alla sua coscienza esultante:
Son di nuovo solo e voglio esserlo, solo col cielo
puro e il libero mare: e di nuovo è intorno a me pomeriggio. Nel pomeriggio trovai, la prima volta, gli amici;
nel pomeriggio, anche la seconda volta; – nell'ora in cui
ogni luce diviene più lieve.
Giacchè ciò che della felicità è ancora in cammino fra
il cielo e la terra, si cerca per asilo un'anima serena: dinanzi a la felicità ogni luce s'è fatta più tenue.
Oh, pomeriggio della mia vita! Una volta discese anche la mia felicità nella valle, per trovarsi un asilo trovò
allora queste anime aperte ed ospitali.
Oh, pomeriggio della mia vita! Quanto non gettai via,
per ottenere una sola cosa: questa piantagione vivente
dei miei pensieri e quest'aurora delle mie maggiori speranze!
252
Così parlò Zarathustra F. Nietzsche
Compagni cercò un giorno il creatore, e i fanciulli
della sua speranza: ed ecco accadde ch'egli non potesse
trovarli se non creandoli prima egli stesso.
Così io sono nel mezzo dell'opera mia, andando ai
miei figli e partendo da loro: per amor dei suoi figli
deve, Zarathustra, dar compimento a sè stesso.
Giacchè, in fondo, noi non amiamo che la nostra
creatura e l'opera nostra; e là dov'è grande l'amore per
noi stessi, v'è indugio di fecondità: così io trovai.
I miei figli sono ancora nella loro primavera nascente,
son tutti insieme, vicini, e tutti insieme scossi dal vento,
alberi del mio giardino e del mio terreno migliore. E invero! Dove stanno tali alberi insieme, ivi sono le isole
beate!
Ma vorrò un giorno sradicarli e piantarli ciascuno da
sè: perchè ognuno di essi impari la solitudine, la fierezza, la prudenza.
Nodoso e attorto e con durezza inflessibile ognuno
deve ergersi presso il mare, come faro vivente d'indistruttibile vita.
Là ove precipitano le tempeste nel mare, s'abbeverano le fauci del monte, ognuno deve avere le sue veglie
diurne e notturne per il suo esame di coscienza.
Egli deve venir riconosciuto e provato, perchè si sappia se è della mia stirpe e origine – se padrone di volontà tenace, taciturno pur quando parla, e docile a tal segno da prendere mentre dona: –
253
Così parlò Zarathustra F. Nietzsche
– affinchè un giorno divenga il mio compagno e uno
che crei e s'allieti insieme con Zarathustra: – uno che
scrive la mia volontà sulle mie tavole: per la maggior
perfezione di tutte le cose.
E per cagion sua e dei suoi pari devo dar compimento
a me stesso: perciò fuggo ora la felicità e mi offro ad
ogni ventura – per la mia ultima prova ed esperienza.
E invero era tempo ch'io me ne andassi; e l'ombra del
viandante e il più lungo momento e l'ora più quieta –
tutti dicevano a me: «è tempo!».
Il vento soffiava nella toppa e diceva: «Vieni!». La
porta astutamente s'apriva e diceva: «Va!»
Ma io ero avvinto dall'amore ai miei figli: il desiderio
mi tendeva quel laccio, il desiderio d'amore, perchè io
divenissi la preda dei miei figli, e mi perdessi per loro.
Desiderare – è per me già aver perduto me stesso. Io ho
voi, miei fanciulli! In questo possesso tutto deve essere
certezza, non desiderio.
Ma ardeva sopra di me il mio sole d'amore, nel proprio grasso cuoceva Zarathustra – ombre e dubbi m'assalirono allora.
Già bramavo il gelo e l'inverno: «oh che il freddo e
l'inverno di nuovo mi facciano tremare e battere i
denti!» sospiravo: allora gelide nebbie s'alzarono in me.
Il mio passato spezzò le sue tombe, parecchi dolori,
sepolti viventi, risorsero: avevan soltanto dormito celati
in funebri lenzuoli.
254
Così parlò Zarathustra F. Nietzsche
Così che tutto mi diceva con segni: «è tempo!». Mai
io – non udivo: sin che alla fine il mio abisso si agitò e il
mio pensiero mi morse.
Oh pensiero d'abisso, che sei il mio pensiero! Quando
avrò la forza di sentirti scavare e di non tremar più?
Mi palpita il cuore sino alla gola quand'odo che scavi!
Il tuo stesso silenzio mi vuol soffocare, oh, tu, muto
come un abisso!
Non ho ancora ardito chiamarti quassù: e già era sufficiente portarti con me! Non ero ancor forte abbastanza
per l'ultima audacia e l'ultima temerarietà del leone. Orrida troppo mi fu sempre la tua pesantezza: ma ritroverò
un giorno la forza e la voce leonina che ti chiamerà fino
a me!
E quando avrò superato questo, voglio superare anche
cose maggiori: e una vittoria sarà il suggello della mia
perfezione! –
Navigo intanto su mari incerti: mi lusinga il pericolo
con carezzevole voce; avanti e indietro mi guardo – e
non veggo ancora la fine.
Ancora non giunse per me l'ora dell'estrema battaglia;
oppure sta per giungermi adesso? In verità, con bellezza
insidiosa il mare e la vita mi guardano intorno!
Oh, pomeriggio della mia vita! Oh, felicità che precede la sera! Oh, porto in alto mare! Oh, pace dell'incertezza! Quanto diffido di tutti voi!
In verità io diffido della vostra insidiosa bellezza! Io
somiglio all'amante che diffida dei sorrisi troppo carez255
Così parlò Zarathustra F. Nietzsche
zevoli. Come egli respinge da sè la diletta, tenero, ancora nella sua rigidezza, il geloso, – così io respingo da me
quest'ora beata.
Lontano da me, ora beata! Mi giunge con te una felicità non voluta! Io sono qui preparato al mio più profondo dolore: tu venisti a me fuori di tempo!
Lontano da me, ora beata! Scegli piuttosto dimora
laggiù – tra i miei figli! Affrettati! e benedicili ancora
prima di sera con la mia felicità!
Già s'avvicina la sera il sole tramonta. È passata la
mia felicità! –
Così parlò Zarathustra. Ed attese tutta la notte la sua
sventura: ma invano egli attese. La notte rimase chiara e
silente, e la felicità gli si avvicinò sempre più. Ma verso
il mattino, Zarathustra rise in cuor suo e disse beffardo:
«La felicità mi rincorre. È perchè io non corro dietro
alle donne. La felicità è una donna».
256
Così parlò Zarathustra F. Nietzsche
PRIMA DEL LEVAR DEL SOLE
Oh, cielo sopra di me, tu puro! Profondo! Abisso di
luce! Nel contemplarti fremo di desideri divini.
Slanciarmi nelle tue altezze – ecco la mia profondità!
Nascondermi nella tua purezza – ecco la mia innocenza!
Il Dio si vela della sua bellezza: così tu nascondi le
tue stelle. Tu non parli: così tu mi dimostri la tua saggezza.
Muto sopra il mare in tumulto m'apparisti oggi; il tuo
amore e il tuo pudore sono rivelazione per l'anima mia
tumultuante.
Venisti a me velato nella tua bellezza; tu mi parli senza parole, rivelandoti con la tua saggezza:
Oh, come non indovinai tutto il pudore dell'anima
tua! Tu venisti a me prima del sole, o solitario.
Noi siamo amici dall'eternità; noi abbiamo comuni la
tristezza, lo spavento, l'orrore; abbiamo comune anche il
sole.
Noi non parliam fra di noi, perchè troppe cose sappiamo –: noi stiamo in silenzio e ci comunichiamo con un
sorriso la nostra sapienza.
Non sei tu forse la luce del mio fuoco? Non hai tu
forse un'anima sorella per la mia intima conoscenza?
257
Così parlò Zarathustra F. Nietzsche
Imparammo insieme ogni cosa, insieme imparammo
ad ascendere oltre noi stessi, ed a ridere senza nubi:
– senza nubi, sorridendo con occhi sereni e da immense distanze, mentre sotto di noi vaporano come
pioggia, la costrizione, l'avidità, la colpa.
E quando vagai solitario: di che cosa era affamata l'anima mia, nelle notti e nel sentiero dell'errore? E quando m'arrampicai su pei monti, chi vi cercai se non te?
E tutto il mio errare e il mio ascendere: era soltanto
un bisogno e un espediente dell'impotenza: – Volare è
l'unica cosa cui aspira la mia volontà, volare in te!
E cosa odiai di più delle nubi che passano e tutto ciò
che ti offusca? E odiai lo stesso odio mio, perchè ti macchiava!
Ho in fastidio le nubi che passano, questi furtivi gatti
di rapina: essi prendono a te ed a me ciò che abbiamo in
comune, – l'immenso, infinito; dire Sì e Amen.
Noi detestiamo queste mezzane e queste intruse, le
nubi che passano; queste ambigue creature, che non sanno benedire e non maledire dal fondo del cuore.
Voglio piuttosto chiudermi dentro una botte e non
scorgere il cielo, e seder ne l'abisso, anzi che veder te,
cielo e luce macchiato dalle nubi che vanno!
E sovente provai il desiderio d'inchiodarle coi fili d'oro, frastagliati, del fulmine, e di battere il timpano sul
loro ventre gonfio, come uno scoppio di tuono:
– suonatore di timpano, irato, perchè esse rubano a
me il tuo Sì e il tuo Amen! oh, cielo sulla mia testa, tu
258
Così parlò Zarathustra F. Nietzsche
puro, splendente: Tu abisso di luce! – e rubano a te il
mio Sì e il mio Amen!
Preferisco lo strepito e il tuono, e gli oltraggi del tempo cattivo, a questo riposo di gatto circospetto, esitante;
e anche tra gli uomini odio soprattutto quelli che camminano lieve, mezze creature, dubbiose, esitanti come le
nubi.
E «chi non sa benedire, deve imparare a maledire!» –
questa chiara dottrina mi cadde dal cielo sereno, stella
che sta nel mio cielo anche nelle notti più buie.
Ma io sono uno che benedice, uno che dice di Sì, perchè tu mi attorni, tu puro! Fulgente! Tu abisso di luce! –
in tutti gli abissi porterò allora il mio Sì, che benedice.
Io divenni uno che benedice e che afferma: e lottai a
lungo perciò, e fui lottatore a fin d'aver libere un giorno
le mani per benedire.
Ma è questa la mia benedizione: essere al di sopra
d'ogni cosa come il suo cielo, come il suo sferico tetto;
la sua cupola azzurra, la sua eterna certezza: e beato è
colui che benedice in tal modo.
Poichè tutte le cose furono battezzate al fonte dell'eternità, oltre i confini del bene e del male; bene e male
non sono che ombre fuggenti e cupe tristezze, e nubi
che passano!
In verità, io benedico e non bestemmio se insegno:
«sopra tutte le cose regna il cielo del caso, il cielo innocenza il cielo imprevisto, il cielo capriccio».
259
Così parlò Zarathustra F. Nietzsche
«Per caso» – ecco la più antica nobiltà del mondo che
io ho resa a tutte le cose, liberandole dalla servitù di uno
scopo. Questa libertà e serenità celeste, io misi, come
un'azzurra campana sopra tutte le cose, quando insegnai
che sopra di esse, e per esse, nessuna «eterna volontà»
vuole.
Questo capriccio e questa follìa io posi in vece di
quella volontà, quando insegnai: «in tutto è solo una
cosa impossibile – la ragionevolezza!».
Un po' di ragione, è vero, un germe di saggezza disperso da stella a stella, – ecco il lievito frammisto a tutte le cose; per amor della follìa la saggezza è mischiata
in tutte le cose.
È possibile un po' di sapienza, ma questa beata sicurezza trovai in tutte le cose: che esse preferiscon danzare sui piedi del caso.
Oh, cielo sopra di me, tu puro! Alto! Questa è ora per
me la tua purezza, che non v'è alcun ragno o eterna tela
di ragno della ragione: –
– che tu sei per me un luogo di danza per i divini capricci del caso, una mensa divina per dadi e giuocatori
divini! –
Ma tu arrossisci? Dissi cose indicibili? Bestemmiai
volendo benedirti?
O forse il pudore di essere in due ti fa arrossire?
M'imponi che vada e che taccia perchè viene il giorno?
260
Così parlò Zarathustra F. Nietzsche
Il mondo è profondo: e più profondo di quanto il
giorno credesse. Non tutto può dirsi in presenza del
giorno. Ma il giorno s'appressa: separiamoci, dunque!
Oh, cielo sopra di me, tu verecondo! Ardente! Oh
gioia mia, prima che il sole si levi! Viene il giorno: separiamoci, dunque!
Così parlò Zarathustra.
261
Così parlò Zarathustra F. Nietzsche
DELLA VIRTÙ CHE IMPICCIOLISCE
1.
Quando Zarathustra fu di nuovo sulla terra ferma, non
andò più direttamente verso la sua montagna e la sua caverna, ma fece molte strade e molte domande, informandosi di questo e di quello, così che diceva egli stesso,
scherzando, di sè: «Ecco un fiume che con mille aggiramenti ritorna alla propria sorgente!». Poichè egli desiderava sapere che fosse stato dell'uomo in quel tempo: se
era divenuto più grande o più piccolo! E scorgendo una
volta una fila di case ne stupì e disse:
«Che significano codeste case? In verità nessuna anima grande le edificò quali proprie imagini!»
Le prese forse uno sciocco bambino dalla sua scatola
di giocattoli? Oh, se un altro bambino le rimettesse nella
sua scatola!
E queste camere e stanze, possono uomini uscirne ed
entrarvi? Mi sembrano fatte per bambole di seta; o per
gattine golose che volentieri si lascerebbero mangiare».
Zarathustra si fermò meditando. Disse alla fine, rattristato: «Tutto è divenuto più piccolo!
262
Così parlò Zarathustra F. Nietzsche
Da per tutto vedo porte più basse: chi è della mia specie riesce a passarvi, ma – deve curvarsi!
Oh, quando sarò di nuovo nella mia patria, dove non
sono più costretto a curvarmi – a curvarmi dinanzi ai
piccoli!» – Zarathustra sospirò e guardò lontano.
Ma quello stesso giorno egli pronunciò il suo discorso sulla virtù che rimpicciolisce le cose.
2.
Io passo attraverso questo popolo e tengo gli occhi
aperti: gli uomini non mi perdonano di non essere invidioso delle loro virtù.
Essi m'abbaiano dietro, perchè dico loro: a gente piccola occorrono piccole virtù – e perchè non arrivo a
comprendere che gente piccola sia necessaria!
Io somiglio al gallo nel cortile di una fattoria straniera, ch'è detestato dalle stesse galline; ma per questo io
non serbo rancore alle galline.
Io sono cortese con esse come con tutte le piccole
seccature; essere selvatico con ciò ch'è piccolo, mi sembra una saggezza da istrici.
Parlano tutti di me, quando seggono la sera intorno al
fuoco – parlano di me, ma nessuno pensa a me!
Questo è il nuovo silenzio che imparai: il rumore che
mi fanno intorno distende un mantello sui miei pensieri.
263
Così parlò Zarathustra F. Nietzsche
Essi mormorano fra di loro: «che ci riserba questa tetra nube? stiamo in guardia, chè non ci rechi un'epidemia!».
E poc'anzi una donna trasse a sè un bambino che mi
muoveva incontro: «allontanate i fanciulli! – gridò – occhi tali bruciano le anime dei bambini».
Essi tossiscono, quando io parlo: pensano che la tosse
sia un'obiezione contro la violenza del vento, – non
comprendono nulla dell'impeto della mia felicità!
«Noi non abbiamo ancor tempo per Zarathustra» –
essi obiettano; ma che vale un tempo, che «non ha tempo» per Zarathustra?
E quando mi lodano poi: come potrei addormentarmi
su la loro fama? Una cintura di spine mi pare la lode
loro: mi punge ancora quando me la tolgo.
E anche questo imparai fra di loro: che chi loda finge
di restituire qualche cosa, ma vuole, in verità, ricevere
molto di più!
Chiedete al mio piede se gli piace il loro modo di lodare e di sedurre! In verità, al suono di quella musica
esso non vuol ballare nè star fermo.
Essi vorrebbero sedurmi e persuadermi alla piccola
virtù; vorrebbero persuadere il mio cuore al tic-tac della
piccola felicità.
Io passo attraverso questo popolo e tengo aperti gli
occhi: costoro son divenuti e divengono sempre più piccoli: – n'è cagione la loro dottrina della felicità e della
virtù.
264
Così parlò Zarathustra F. Nietzsche
Essi sono modesti anche nella loro virtù – perchè vogliono la loro comodità. Con la comodità può andar
d'accordo solo una modesta virtù.
Imparano bensì a camminare e a trascinarsi avanti, a
modo loro: e io chiamo ciò il loro zoppicare. Ma con
questo essi riescono d'inciampo a chiunque abbia fretta.
E più d'uno tra loro procede innanzi e guarda indietro
col collo stecchito: mi piace dar di cozzo in costoro.
Il piede e l'occhio non devon mentire nè contraddirsi
l'un l'altro. Ma vi è molta menzogna tra piccola gente.
Vogliono, alcuni di loro; ma i più sono dominati. Alcuni
sono sinceri, ma i più sono commedianti cattivi.
V'han tra loro attori incoscienti e attori involontari; i
sinceri sono sempre rari, specialmente gli attori.
Poco v'è qui di virile: si mascolinizzano perciò le
donne loro. Giacchè soltanto chi è uomo abbastanza,
può salvare nella donna, la donna.
E questa è l'ipocrisia peggiore che trovai fra di loro:
che anche quelli che comandano simulano le virtù di
quelli che servono.
Io servo, tu servi, noi serviamo – così prega qui anche
l'ipocrisia di chi domina, – e guai se il primo dei padroni
è soltanto il primo dei servi!
Oh, pur nelle loro ipocrisie penetrò la curiosità del
mio sguardo; e indovinai bene la loro gioia di mosche, e
il loro ronzare sulle vetrate illuminate dal sole.
Quanta bontà, altrettanta debolezza io vidi. Tanta giustizia e compassione, quanta debolezza.
265
Così parlò Zarathustra F. Nietzsche
Franchi, onesti e benevoli essi sono gli uni con gli altri, come i granelli di sabbia son franchi, onesti, benevoli verso i granelli di sabbia.
Chiamano «rassegnazione» accettare modestamente
una piccola gioia! ma nel medesimo tempo essi sogguardano intorno una nuova, piccola felicità.
Essi desiderano, in fondo, semplicemente una cosa;
che nessuno faccia loro del male. Così precorrono i desideri degli altri e fanno agli altri del bene.
Ma questa è viltà: se pur si chiami «virtù».
E quando questa piccola gente parla rude: non odo
nella voce sua che raucedine, – che s'aggrava a ogni soffio di vento.
Essi sono prudenti: le loro virtù hanno abili dita. Ma
mancan del pugno; le loro dita non sanno chiudersi a
pugno.
Virtù è per essi tal cosa che fa mansueti e modesti:
mutan con ciò il lupo nel cane, e l'uomo stesso nel più
domestico tra gli animali.
«Noi ponemmo la seggiola nostra nel mezzo – questo
mi dite ghignando – e a uguale distanza dai gladiatori
morenti e dai porci beati».
Ma questa è mediocrità: sebben la diciate moderazione.
266
Così parlò Zarathustra F. Nietzsche
3.
Io passo attraverso questo popolo e vi lascio cadere
più d'una parola: ma esso non sa nè prendere nè ritenere.
Essi stupiscono ch'io non sia venuto a insultare ai loro
piaceri e ai lor vizi; ma in verità io non venni per metterli in guardia contro i borsaioli.
Si meravigliano che io non sia pronto ad aguzzare e
affinare la loro prudenza: come se non fossero già troppi, fra loro, i sottili, la cui voce è per me una matita che
stride su d'una lavagna!
E allorchè grido: «Maledetti tutti i vostri vili demoni,
i quali amano piangere, unire le mani e adorare», essi
gridano: «Zarathustra è un empio».
E specialmente gridan così i loro maestri di rassegnazione; ma appunto a loro mi piace gridare: Sì! Io sono
Zarathustra l'empio!
Questi maestri di rassegnazione! Dovunque c'è qualcosa di piccolo, di malato, di scabbioso, essi strisciano
come pidocchi, e il mio disgusto soltanto m'impedisce
di schiacciarli.
Ebbene! È questo il sermone che faccio alle orecchie
loro: io son Zarathustra, l'empio, il quale vi dice: «chi è
più empio di me, perchè possa allietarmi col suo insegnamento?».
Io son Zarathustra, l'empio; dove posso trovare un
mio eguale?
267
Così parlò Zarathustra F. Nietzsche
Miei eguali sono tutti coloro che impongono a sè
stessi la loro volontà, e respingono la rassegnazione.
Io son Zarathustra, l'empio: faccio cuocer nella mia
pentola ogni mio caso. E solo quando è cotto bene gli dò
il benvenuto quale mio cibo.
In verità più di un fatto mi giunse imperioso: ma più
imperioso parlò ad esso la mia volontà – sì che io lo vidi
inginocchiarmisi inanzi –
– supplicando di dargli un asilo e un cuore, e parlandomi lusinghiero: «vedi un po', Zarathustra, come soltanto l'amico corre a l'amico!».
Ma perchè parlo io, se nessuno ha le mie orecchie! E
voglio gridar così a ogni vento:
Voi v'impicciolite sempre di più, gente piccina! Vi
sbriciolate, o amici del comodo vostro! Voi finirete per
perdervi, per la moltitudine delle vostre meschine virtù,
delle molte piccole vostre omissioni, delle vostre molte
piccole rassegnazioni!
Troppo molle, troppo cedevole, è il vostro terreno!
Perchè un albero possa crescere alto, esso deve attorcigliarsi con solide radici attorno a solide rocce!
Anche le vostre omissioni tesson la trama dell'avvenire umano; anche il vostro nulla è una tela di ragno, è un
ragno che vive nella tela dell'avvenire.
E quando prendete è come se rubaste, o piccoli virtuosi; ma pur tra i furfanti dice l'onore: «si deve rubare
soltanto quando non si può toglier con forza».
268
Così parlò Zarathustra F. Nietzsche
«Si dà» – è anche questa una dottrina della rassegnazione. Ma io vi dico o amanti del comodo: si toglie e
sempre più vi si toglierà!
Oh, se voi voleste disfarvi di tutto ciò ch'è un mezzo
volere e foste decisi, sia nella pigrizia, sia nell'azione!
Oh, se voi comprendeste la mia parola «fate sempre
ciò che volete, ma siate, prima di tutto, capaci di volere!».
«Amate sempre il prossimo vostro come voi stessi –
ma siate prima di tutto di quelli che aman sè stessi –
– che aman con grande amore con grande disprezzo!»
Così parlò Zarathustra, l'empio...
Ma che vi dico, poichè nessuno possiede le mie orecchie! È ancora troppo presto d'un'ora, per me.
Tra questo popolo io sono il precursore di me stesso,
il mio grido di gallo attraversa le oscure contrade.
Ma la loro ora giunge! E giunge anche la mia! Di
tempo in tempo essi divengono più piccoli, più poveri,
più sterili, – povera erba! povero suolo!
E presto essi mi staranno dinanzi come l'aria secca e
come una steppa e, in verità, stanchi di loro stessi – e assetati, più che d'acqua, di fuoco!
Oh, benedetta ora della folgore! Mistero che precede
il meriggio! – farò un giorno di voi fuochi divampanti, e
apostoli con lingue di fuoco: essi dovranno un giorno
annunziare con lingue di fuoco: – Egli viene, è vicino, il
grande meriggio! –
Così parlò Zarathustra.
269
Così parlò Zarathustra F. Nietzsche
SUL MONTE DEGLI OLIVI
L'inverno, ospite tristo, siede nella mia casa; livide
son le mie mani per la sua stretta amichevole.
Io lo rispetto quest'ospite tristo, ma volentieri lo lascio solo. Volentieri gli sfuggo; e se si corre bene si può
sfuggirgli!
Con piedi caldi e caldi pensieri io corro ove il vento
tace, verso l'angolo solatio del mio monte degli olivi.
Là, io rido del mio ospite rigido, ma però gli son grato di distruggermi in casa le mosche, e ammorzarmi
molti piccoli rumori.
Egli non tollera infatti il ronzio d'una mosca, o di due;
egli fa solitaria anche la via, così che il chiaro di luna
teme la notte.
È un ospite duro – ma io lo rispetto e non prego,
come i delicati, il panciuto idolo del fuoco.
Meglio piuttosto un lieve batter di denti, che adorazione degli idoli – così è l'indole mia. E sono avverso
soprattutto agl'idoli aridi e fumosi del fuoco.
Colui che amo, io l'amo più d'inverno che d'estate; e
derido meglio e più coraggiosamente i nemici, da che
l'inverno m'entra nella casa.
270
Così parlò Zarathustra F. Nietzsche
Più coraggiosamente, è vero, anche quando mi rannicchio nel letto: ride allora e si scapriccia la mia felicità
nascosta; ride il mio sogno di menzogne.
Io – un essere strisciante? Mai non ho strisciato dinanzi ai potenti, e se mentii, mentii per amore. Son
quindi lieto anche nel mio letto invernale.
Un umile letto mi riscalda più d'un sontuoso, giacchè
son geloso della mia povertà. E nell'inverno essa m'è più
fedele che mai.
Con una cattiveria io incomincio il giorno, mi beffo
dell'inverno con un bagno freddo: e brontola per ciò il
mio austero amico di casa.
Mi piace anche fargli il solletico con una candeletta
di cera: affinchè permetta al cielo di uscire fuori della
grigia alba.
Io sono infatti specialmente maligno, il mattino all'ora prima quando il secchio stride nel pozzo, e i cavalli
nistriscono per le strade grigie.
Attendo allora impaziente, che il cielo illumini infine,
il cielo invernale dalla candida barba, il vecchio dalla testa bianca, – il cielo invernale, il taciturno, che sovente
lascia nel silenzio anche il sole!
Imparai forse da lui il lungo, luminoso silenzio? o
l'imparò egli da me? Oppure ognuno di noi da sè lo inventò?
L'origine di tutte le cose buone è centuplice – tutte le
buone cose capricciose balzano, per la gioia, nella vita:
come potrebbero far ciò sempre soltanto una volta?
271
Così parlò Zarathustra F. Nietzsche
Cosa buona e insolente è pure il lungo silenzio; e simile al cielo invernale guardare, calmo il volto, limpido
l'occhio – come lui nascondere il proprio sole e la propria inflessibile volontà di sole; in verità imparai bene
quest'arte e questa malizia dell'inverno!
È la mia malizia e l'arte mia più sacra, che il mio silenzio abbia imparato a non tradirsi durante il silenzio.
Con tintinnìo di parole e di dadi io vinco in astuzia
coloro che attendono solenni; a tutti questi vigilatori severi devono essere ignoti la mia volontà e il mio intento.
Affinchè nessuno possa vedere nel mio intimo e nella
ultima mia volontà – io inventai il lungo radioso silenzio.
Trovai più di un accorto: che velava il suo viso e intorbidava la sua acqua, perchè nessuno potesse vedervi
attraverso ed in fondo.
Ma proprio a lui giunsero i diffidenti più scaltri, e gli
schiacciatori di noci; e gli pescarono il pesce suo più celato!
I limpidi, i bravi, i trasparenti – sono per me i taciturni più accorti: giacchè sono così trasparenti, che neppure l'acqua più limpida li tradisce.
Tu silenzioso cielo invernale dalla barba di neve, testa canuta dagli occhi rotondi, sopra di me! Oh, tu, celeste immagine dell'anima mia e delle sue follie!
Non devo io forse nascondermi, come uno che abbia
ingoiato dell'oro, affinchè non mi squarcino l'anima?
272
Così parlò Zarathustra F. Nietzsche
Non devo io forse camminar su le grucce affinchè
non s'avvedano delle mie lunghe gambe – tutti questi invidiosi e maligni che mi circondano?
Tutte queste anime affumicate, riscaldate alla stufa,
logore, arcigne, coperte d'erbaccia – come potrebbe l'invidia loro sopportare la mia felicità?
Così non mostro loro che il ghiaccio e l'inverno delle
mie cime – e non ch'è circondato, il mio monte, da cinture di sole!
Essi sentono fischiare soltanto le mie tempeste invernali: e non che io navigo anche sui caldi mari, simile ai
venti bramosi, pesanti, ardenti del mezzogiorno.
Essi hanno talora pietà dei miei casi; – ma suona, il
mio motto: «Lasciate venir a me il caso: egli è innocente
come un bambino!».
Come potrebbero sopportare la mia felicità se non le
ponessi intorno accidenti e miserie invernali, berretti di
pelle d'orso bianco, e mantelli di cielo nevoso
– se non avessi pietà della loro compassione: compassione invidiosa e maligna?
– se dinanzi a loro non sospirassi e non tremassi dal
freddo, lasciandomi avvolgere, paziente, nel manto della loro pietà?
Questo è il savio capriccio, la volontà buona dell'anima mia; non nascondere il suo inverno e le sue tempeste
di gelo; essa non cela neppure i propri geloni.
Per l'uno la solitudine è fuga dell'ammalato; per l'altro
la fuga davanti ai malati.
273
Così parlò Zarathustra F. Nietzsche
Possono pur sentirmi battere i denti e sospirare per il
freddo inverno, questi poveri sciocchi che mi circondano! Con tale tremito e tale sospiro, io fuggo le loro stanze ben riscaldate.
Mi compiangano pure per i miei geloni: «Nel ghiaccio della percezione egli finirà per gelare». – Così essi
lamentano.
Frattanto io corro con i piedi caldi di qua e di là sul
mio monte degli ulivi: nell'angolo soleggiato del mio
oliveto, io canto e irrido ad ogni pietà.
Così parlò Zarathustra.
274
Così parlò Zarathustra F. Nietzsche
DI CIÒ CH'È PASSEGGERO
In tal guisa, attraversando lentamente molte città e
molti popoli, Zarathustra giunse per la via meno diretta
al suo monte e alla sua caverna. Ed ecco senza accorgersene arrivò anche alle porte della grande città: ma qui
un pazzo, colla bava alla bocca, gli corse incontro con le
braccia aperte e gli attraversò il cammino. Era quello
stesso che il popolo chiamava «la scimmia di Zarathustra»: giacchè si era appropriato alcunchè del suo stile e
della sua inflessione di voce, e toglieva anche volentieri
molte cose a prestito dalla sua sapienza. E il pazzo parlò
così a Zarathustra:
«O Zarathustra, questa è la grande città: qui non hai
nulla da cercare, e tutto da perdere.
Perchè vorresti guazzare in questo fango? Abbi almeno compassione dei tuoi piedi! Sputa piuttosto sulla porta della città e torna indietro!
Qui è l'inferno per i pensieri del solitario; qui i grandi
pensieri son fatti bollir vivi, e fatti a pezzi.
Qui imputridiscono tutti i grandi sentimenti: qui non
possono far strepito che i piccoli sentimenti estenuati!
Non senti già l'odore dei macelli, delle rosticcerie dello
275
Così parlò Zarathustra F. Nietzsche
spirito? Non è forse pregna questa città dei vapori dello
spirito macellato?
Non vedi tu le anime pendere come inconsistenti, luridi cenci? E con tali cenci essi fabbricano ancora giornali!
Non senti tu che lo spirito divien qui un gioco di parole? Esso vomita una ripugnante loquacità! – E con codesta lisciva essi fabbricano i giornali.
S'aizzan l'un l'altro e non sanno contro che cosa. Si riscaldano a vicenda e non sanno perchè. Essi fan tintinnare il loro stagno, fan tintinnare il loro oro.
Essi son freddi e cercan calore nell'acquavite; son riscaldati e cercan frescura presso gli spiriti gelidi; essi
son tutti febbricitanti e gelosi della pubblica opinione.
Tutti i piaceri e i vizi abitano qui; ma vi sono anche i
virtuosi, vi sono molte virtù industriose e occupate.
Molte industriose virtù dalle servizievoli dita, capaci
di star sedute ad attendere con piccole stelle appiccicate
al petto e con figlie magre e imbottite.
E v'è qui pure molta pietà e molta credula adulazione,
una fabbrica di adulazione dinanzi al Dio degli eserciti.
«Dall'alto» gocciola l'astro e la saliva benigna; verso
l'alto aspira ogni petto privo di stelle.
La luna ha la sua corte e la corte i suoi satelliti; ma il
mendicante popolo adora tutto ciò che vien dalla corte, e
tutte le virtù che astutamente san mendicare.
276
Così parlò Zarathustra F. Nietzsche
«Io servo, tu servi, noi serviamo», così prega ogni
virtù industriosa il suo principe, perchè la stella meritata
si attacchi infine all'esile petto.
Ma la luna gira intorno a tutto ciò ch'è terrestre: così
pure il principe si volge a tutto ch'è più terreno: – all'oro, cioè, dei mercanti.
Il Dio degli eserciti non è il Dio delle verghe d'oro; il
principe propone, ma il mercante dispone!
Per tutto ciò che in te è chiaro e forte e buono, o Zarathustra, sputa su questa città di mercanti, e vanne lontano.
Qui il sangue scorre putrido e tepido e bavoso in tutte
le vene: sputa, Zarathustra, su la grande città che è il
grande deposito ove s'accumula tutta la schiuma!
Sputa su la città delle anime depresse e dei petti angusti, degli occhi aguzzi, delle dita vischiose –
– sulla città degli intrusi, degli sfacciati, degli scribi e
degli strilloni, degli esasperati ambiziosi: –
– dove tutto ciò ch'è corrotto, putrido, libidinoso, polveroso, vizzo, ulcerato, congiuratore, brulica insieme: –
sputa sulla grande città, e ritorna sui tuoi passi!»
Ma in questo punto Zarathustra interruppe il pazzo
furioso e gli chiuse la bocca:
«Smettila, dunque – esclamò. – Da un pezzo mi ripugna il tuo discorso e il tuo contegno!
Perchè dimorasti così a lungo nella palude da divenire tu stesso un ranocchio ed un rospo?
277
Così parlò Zarathustra F. Nietzsche
Non scorre fors'anche nelle tue vene un sangue fangoso, putrido, bavoso che t'insegnò a gracidare e a bestemmiare in tal modo?
Perchè non andasti nel bosco? O non arasti la terra?
Non è pieno il mare di verdi isolette?
Io disprezzo il tuo disprezzare; e se tu ammonisci me,
– perchè non ammonisci te stesso?
Dall'amore soltanto deve uscire il mio disprezzo e il
mio uccello augurale; ma non dalla palude! –
Ti si chiama la mia scimmia, o pazzo furioso: ma io ti
chiamo il mio maiale grugnente, – col grugnire mi guasti il mio elogio della pazzia.
Che cosa ti fece da principio grugnire? Nessuno ti
adulava abbastanza: – sedesti allora presso queste lordure, per aver un pretesto a grugnire, –
– per avere un pretesto a molta vendetta! la vendetta è
infatti tutta la tua schiuma, o pazzo vanitoso; io t'indovinai bene!
Ma il tuo folle discorso mi urta anche quando hai ragione! E se la parola di Zarathustra avesse pur mille ragioni, tu, con la mia parola, commetteresti sempre un
torto!»
Così parlò Zarathustra; poi guardò la grande città, sospirò, ed a lungo si tacque. Alla fine disse così:
Mi disgusta anche questa grande città, non questo
pazzo soltanto. Tanto qui come là non v'è nulla da rendere peggiore.
278
Così parlò Zarathustra F. Nietzsche
Guai a questa grande città! – Vorrei già veder la colonna di fuoco che deve incendiarla!
Giacchè tali colonne devono precedere il grande meriggio. Ma ciò ha il suo tempo e anche il suo fato.
Ma ti dò questo insegnamento, quale congedo, o pazzo: quando più non si può amare, bisogna andare oltre!
Così parlò Zarathustra, ed abbandonò la grande città
ed il pazzo.
279
Così parlò Zarathustra F. Nietzsche
DEGLI APOSTATI
1.
Dunque tutto è già vizzo e grigio ciò ch'era un giorno
su questo prato verde e variopinto? E quanto miele della
speranza non portai da qui nei miei alveari.
Questi giovani cuori son dunque tutti invecchiati, e
non sono ancor vecchi! ma son stanchi, fiacchi, volgari:
– spiegano ciò dicendo «siamo ridivenuti pii».
Non è molto io li vidi correre di buon mattino, su agili gambe: ma le gambe della loro percezione divennero
stanche, ed ora essi calunniano anche la baldanza del
loro mattino!
In verità, parecchi di loro alzavano a quel tempo le
gambe simili a danzatori, giacchè li attirava il riso della
mia sapienza: – poi si misero a riflettere. Ora appunto li
vedo, curvati, strisciare verso la croce.
Intorno alla luce e alla libertà, aleggiavano essi una
volta, come le mosche e i giovani poeti. Ma più si è vecchi, più scema il calore: e già aman l'oscuro, il cicaleccio e la stufa.
Forse venne loro meno il coraggio, perchè la solitudine m'aveva ingoiato come una balena? Spiò forse inva280
Così parlò Zarathustra F. Nietzsche
no l'orecchio loro, ansiosamente, il mio ritorno, e i miei
squilli di tromba e le mie grida d'araldo?
– Ahimè, sempre son pochi quelli il cui cuore possiede un lungo, impetuoso coraggio; ed è in quelli ch'è sapiente lo spirito. Tutto il resto è viltà.
Il resto: come sempre i più numerosi, i volgari, i superflui, coloro che sono di troppo – questi tutti sono codardi! –
Chi è della mia specie, incontrerà sul cammino esperienze come le mie: così che i suoi primi compagni dovranno esser cadaveri e saltimbanchi.
Ma i suoi secondi compagni – i suoi fedeli, verranno
chiamati: uno sciame vivente, molto amore, molta follìa,
molta adorazione infantile.
Chi fra gli uomini è della mia specie, non deve legare
a costoro il suo cuore; non deve credere a queste primavere, a questi prati variopinti chi conosce l'umanità codarda e fuggitiva.
Potessero far altrimenti, vorrebbero anche altrimenti.
Le mezze creature guastano tutto quello ch'è intero. Le
foglie ingialliscono – perchè lamentarsi?
Lasciale andare e cadere, o Zarathustra, e non lamentarti! O piuttosto aiuta i venti a soffiare, –
– soffia tra queste foglie, o Zarathustra, affinchè tutto
ciò che è appassito fugga, più celere ancora, da te.
281
Così parlò Zarathustra F. Nietzsche
2.
«Noi siamo ridivenuti pii» – così confessarono questi
apostati, e molti di loro non lo confessan neppure, tanto
son vili.
Ma a costoro io guardo negli occhi – a costoro dico
sulla faccia, sul rossor delle guancie: voi siete di quelli
che pregan di nuovo!
Ma è una vergogna pregare! Non per tutti, ma per te,
per me, e per tutti quelli che han la loro coscienza nella
testa. Per te è una vergogna il pregare!
Tu sai bene: il vile demonio ch'è in te ama congiungere le mani e incrociarle per stare più comodo; questo
vile demonio che ti dice: «v'è un Dio». Ma tu appartieni
con ciò a coloro che temon la luce, cui la luce non lascia
riposo; ora devi, di giorno in giorno, immergere più profondamente la testa nella notte e nelle tenebre!
E, in verità, sceglieste bene il momento: che adesso
appunto, volano di nuovo gli uccelli notturni.
È giunta l'ora per tutto quel popolo nemico della luce,
l'ora del vespro durante la quale esso non «riposa». Io
odo e sento: venne per loro l'istante della caccia e della
processione; non, veramente, una caccia selvaggia, ma
subdola e vile, che fruga negli angoli, sommessa come il
murmure di una preghiera –
per una caccia ai codardi sentimentali: tutte le trappole del cuore sono tese un'altra volta! E se io sollevo una
tenda ne balza fuori una piccola falena.
282
Così parlò Zarathustra F. Nietzsche
Vi stava forse rincantucciata insieme con un'altra farfallina notturna? Giacchè da per tutto sento l'odore di
piccole confraternite nascoste e in ogni stanzuccia trovo
nuovi bigotti, e odor di bigotti.
Essi seggono insieme tutte le sere e dicono: «Fate che
ridiventiamo bambini e mormoriamo: buon Dio!» –
guasti la bocca e lo stomaco da pii confettieri.
Oppure guardano per lunghe sere qualche astuto ragno croce-segnato che predica l'accortezza agli altri ragni insegnando: «tra le croci è buono tesser la tela!»
O stanno seduti il giorno intero presso i paduli, con la
lenza, e si credono perciò profondi; ma chi pesca nei
luoghi dove non sono pesci, io non lo chiamo neppur
superficiale!
Oppure imparano con pia letizia a suonar l'arpa da
qualche compositore d'inni, il quale vorrebbe insinuarsi,
arpeggiando, nel cuore di giovani donne: – poichè delle
vecchie e delle lodi loro, è già stanco.
Oppure imparano i brividi da qualche vecchio pazzo
erudito, che attende nelle camere buie l'apparizione degli spiriti – e frattanto lo spirito svapora del tutto!
Oppure ascoltano un vecchio misantropo vagabondo
che imparò i lugubri accenti dalla tristezza del vento;
ora egli fischia dietro il vento, e predica la tristezza con
meste parole.
E alcuni di loro divennero perfino guardiani notturni;
e sanno adesso soffiare nei corni, e vagare la notte, e
svegliare le vecchie cose addormentate da tempo.
283
Così parlò Zarathustra F. Nietzsche
Cinque parole a proposito di cose vecchie, udii ieri
notte presso il muro del giardino; esse venivano da quei
vecchi tristi e gracili guardiani notturni.
«Per un padre egli non veglia ancora abbastanza sui
figli: i padri umani fanno meglio di lui!»
«Egli è troppo vecchio! Egli non ha più cura dei suoi
figli» – così rispose l'altro guardiano notturno.
«Ma ha poi figli? Nessuno può dimostrarlo se non lo
dimostra egli stesso! Io desidero da molto tempo che lo
dimostri davvero».
«Dimostrare? Come se colui avesse mai dimostrato
alcunchè! Le prove gli sono difficili, egli ci tiene molto
che si creda in lui».
«Sì! Sì! La fede lo rende beato, la fede in lui. È l'abitudine di tutta la gente! È pure la nostra!»
Parlavano così i due vecchi guardiani notturni, nemici
della luce; poi soffiarono mestamente nei corni; questo
avvenne la notte passata presso il muro del giardino. Ma
si torceva a me il cuore dal ridere, come volesse spezzarsi; e dove mai? e cadde nel diaframma.
In verità, finirò di morire soffocato dal riso, se vedrò
gli asini ubriachi e i guardiani notturni dubitare in tal
modo di Dio.
Non è già da lungo passato il tempo anche per simili
dubbi? Chi può ancora destare dal sonno queste vecchie
cose che temon la luce?
Coi vecchi dèi l'abbiamo smessa da un pezzo: – e in
verità ebbero, gli dèi, fine buona e gioconda!
284
Così parlò Zarathustra F. Nietzsche
La morte loro non fu un lento crepuscolo, – dir questo è menzogna. Ma invece: si uccisero da sè a furia – di
ridere!
Ciò avvenne quando la più empia parola fu da un Dio
pronunciata – la parola: «V'è un unico Dio! – Non avrai
altro Dio fuori di me!» –
– un vecchio nume barbuto, geloso e collerico, potè
obliarsi così!...
E tutti gli dèi risero allora e barcollaron sui troni gridando: «Non è questo appunto la divinità, che esistan gli
dèi ma non esista alcun Dio?»
Ascolti chi ha orecchie per udire.
Così parlò Zarathustra nella città ch'egli amava e che
ha nome «la Vacca Variopinta». Di qui egli non aveva
più che due giorni di cammino per giungere nella sua
caverna ed ai suoi animali; e l'anima sua era infinitamente lieta per l'immediato ritorno.
285
Così parlò Zarathustra F. Nietzsche
IL RITORNO
Oh, solitudine! Tu, patria mia, solitudine! Troppo a
lungo vissi selvaggio in paese selvaggio, per ritornare a
te senza lagrime!
Minacciami pure col dito come fanno le madri, sorridimi come le madri sorridono, e dimmi: «E chi era colui
che fuggì un giorno, come un uragano lungi da me?
«– e che separandosi esclamò: troppo a lungo mi indugiai nella solitudine, e perciò disimparai a tacere! Ciò
– l'hai tu ora imparato?
«Oh, Zarathustra, io so tutto e so che, nella moltitudine, tu fosti più abbandonato, più solo, che quando m'eri
vicino!
«Altra cosa è l'abbandono, altra cosa è la solitudine:
codesto hai or ora appreso! Ed hai pure imparato che sarai sempre tra gli uomini un selvaggio e uno straniero: –
selvaggio e straniero pur quando ti amano: giacchè essi
vogliono anzitutto indulgenza per sè stessi!
«Ma qui tu sei nella tua dimora e in casa tua; qui puoi
dire tutto quello che pensi e tutte le tue ragioni; qui nessuno ha vergogna dei sentimenti nascosti e tenaci.
286
Così parlò Zarathustra F. Nietzsche
«Qui tutte le cose vengono lusingando la tua parola e
ti tentano: giacchè vogliono cavalcare sul tuo dorso. Sopra ogni simbolo tu cavalchi qui verso la verità.
«Con rettitudine e franchezza puoi parlare, qui, a tutte
le cose: e in verità, suona lode alle orecchie loro il fatto
che qualcuno possa parlare a tutte le cose – con rettitudine.
«Altro è però l'abbandono. Poichè sai tu ancora, o Zarathustra? Quando una volta gridò l'uccello tuo sopra di
te, allor che stavi nel bosco, indeciso ove andare, senza
sapere, presso un cadavere: –
«– Allor che dicevi: mi conducano i miei animali!
Trovai maggiori pericoli tra gli uomini che tra gli animali – Quello era abbandono!
«E sai tu ancora, o Zarathustra? Quando sedevi nella
tua isola, un pozzo di vino tra secchi vuoti, donando a
profusione, generosamente, agli assetati:
«– fin che rimanesti tu solo assetato tra gli assetati e ti
lamentasti di notte «non fa più felici il prendere che il
dare? E ancor più felici il rubare che il prendere?» –
Questo era abbandono!
«E ricordi, Zarathustra? L'ora tua più silenziosa quando, tentando cacciarti lontano da te stesso, ti sussurrò
maligna: «Parla e infrangiti!» –
«– allorchè ti fece soffrire della tua attesa e del tuo silenzio, e scoraggiò l'animo tuo scoraggiato: Quello era
abbandono!».
287
Così parlò Zarathustra F. Nietzsche
Oh, solitudine! Tu, patria mia, solitudine! Come beatamente e teneramente parla a me la tua voce!
Noi non ci domandiamo nulla, non ci lamentiamo a
vicenda; noi andiamo insieme palesemente tra porte
aperte.
Giacchè tutto è in te aperto e chiaro; e le stesse ore
scorrono qui con piede più lieve. Il tempo passa infatti
men rapido nell'oscurità che nella luce.
Qui mi si rivela l'essenza e l'espressione di tutto: tutto
ciò ch'esiste vuol esprimersi, qui, a parole, e tutto ciò
che diviene vuol imparare da me a parlare.
Ma laggiù – è vana qualunque favella! Laggiù dimenticare e passare oltre è la migliore sapienza. Questo – ho
imparato!
Chi volesse comprendere tutto ciò che è umano, dovrebbe tutto maneggiare. Ma per far questo ho mani
troppo pulite.
Non posso neppur tollerare l'alito loro, no, perchè vissi tanto tra lo strepito loro e il loro alito putrido!
Oh, felice solitudine intorno a me! Oh, soavi effluvi!
Oh, come fa respirar l'aria pura a pieni polmoni, questo
silenzio! Oh, come ascolta, questo silenzio beato!
Ma laggiù – tutto parla e nulla s'intende. Si può annunziar la propria sapienza a suon di campane: i merciai
della fiera ne vinceranno il fragore col tintinnio delle
monete!
Tutto parla tra loro, ma nessuno più sa comprendere.
Tutto cade nell'acqua, nulla più nei pozzi profondi.
288
Così parlò Zarathustra F. Nietzsche
Tutto parla tra loro, ma nulla riesce e si compie. Tutto
schiamazza, ma chi vuole ancora seder silenzioso nel
nido e covar le uova?
Tutto parla tra loro, e male di tutto. Ciò che un giorno
era ancor troppo acerbo per il tempo e i suoi denti: pende ora rosicchiato e tarlato dalla bocca degli uomini
d'oggi.
Tutto parla tra loro, tutto vien divulgato. E ciò che un
giorno era chiamato mistero e segreto di anime profonde, appartiene oggi ai trombettieri e ai banditori della
pubblica via.
Oh, specie umana, cosa mirabile! Tu strepiti per vie
tenebrose! Ora sei di nuovo dietro a me – è dietro a me
il mio più grande pericolo!
Nella compassione e nell'indulgenza fu sempre il
maggiore pericolo; ed ogni essere umano vuole ricevere
indulgenza e pietà.
Con verità nascoste, con mani di folle e cuore ricolmo di piccole menzogne della pietà: – io vissi sempre
tra gli uomini.
Travestito sedevo tra loro, pronto a rinnegare me stesso, per sopportarli, e volentieri dicendomi: «folle, tu non
conosci gli uomini!».
Ma quando si vive tra gli uomini si disimpara a conoscere gli uomini: troppo v'è in essi di superficiale, – a
che giovano dunque gli occhi che vedon lontano e cercano ciò ch'è profondo?
289
Così parlò Zarathustra F. Nietzsche
E quando m'ebbero disconosciuto: io, pazzo, usai verso di loro maggior indulgenza che verso me stesso: avvezzo come ero alla durezza verso me stesso, e vendicandomi spesso con me di questa indulgenza.
Punzecchiato da mosche velenose, e corroso come
una pietra dalle numerose goccie della malvagità, così
che sedevo fra di loro e ancor dicevo a me stesso: «tutto
ciò ch'è piccolo è innocente della sua piccolezza!».
Sopratutto coloro che si chiamano «i buoni» trovai
esser le mosche più velenose: essi pungono con tutta innocenza, essi mentono con tutta innocenza; come potevano esser giusti – verso di me?
La pietà insegna a mentire a chi vive tra i buoni. La
pietà fa l'aria pesante a tutte le anime libere. Giacchè la
sciocchezza dei buoni non si può calcolare.
Nasconder me stesso e la mia ricchezza – questo imparai laggiù: giacchè trovai tutti poveri di spirito. Quella
fu la menzogna della mia compassione, di sapere sul
conto di ognuno la verità,
– di vedere e di sentire, d'ognuno, ciò ch'era per lui
spirito sufficiente, e ciò ch'era soverchio spirito!
I loro rigidi saggi: io li chiamai sapienti, non rigidi, –
così imparai a inghiottire le parole. I loro becchini, io li
chiamai investigatori e sperimentatori – così imparai a
scambiar le parole.
I becchini si ammalano scavando fosse. Sotto le antiche macerie si accumulano i miasmi. Non bisogna sconvolger le paludi. Bisogna viver sulle montagne.
290
Così parlò Zarathustra F. Nietzsche
Con soddisfatte narici respiro di nuovo la libertà dei
monti! Il mio naso è liberato infine dall'odore di tutti gli
esseri umani!
Solleticata dall'aria frizzante come da un vino che
spumeggia, l'anima mia starnuta – starnuta e si augura
felicità!
Così parlò Zarathustra.
291
Così parlò Zarathustra F. Nietzsche
DELLE TRE COSE MALVAGIE
1.
In sogno, nell'ultimo sogno dell'alba, io stavo oggi su
di un promontorio – fuori del mondo, tenevo una bilancia, e pesavo il mondo.
Oh, perchè giunse così presto l'aurora: e mi destò col
suo calore, la gelosa! Essa è sempre gelosa dell'ardore
dei miei sogni mattutini.
Misurabile per chi ha tempo, ponderabile per un buon
pesatore, raggiungibile a volo per ali poderose, spiegabile per i divini schiacciatori di noci: così il mio sogno
trovò il mondo...
Il mio sogno, veleggiatore ardito, mezzo nave e mezzo sposa dei venti, taciturno come le farfalle, impaziente
come i falchi reali: come trovò oggi il tempo e la pazienza di pesare il mondo?
La mia saggezza gli avrebbe forse parlato in segreto,
la mia ridente e desta sapienza giornaliera, la quale si fa
beffe di tutti i «mondi infiniti»? Giacchè essa dice: «dov'è la forza ivi pure il numero diviene padrone: esso ha
più forza».
292
Così parlò Zarathustra F. Nietzsche
Con qual sicurezza contemplava il mio sogno questo
mondo finito, non curioso, non indiscreto, non pauroso,
non pregante: –
– come un bel pomo offerto alla mia mano, un aureo
pomo maturo, dalla buccia fresca e vellutata così mi si
offriva il mondo: –
– come se un albero mi si porgesse incontro, un albero dagli ampi rami diffusi, di robusta volontà, incurvantesi per servir d'appoggio e di seggio allo stanco viatore:
così stava il mondo sul mio promontorio: –
– come se mani delicate mi portassero incontro un cofano, – un cofano aperto all'estasi di pudichi occhi adoranti: così mi si offerse oggi il mondo: –
– non abbastanza misterioso da impaurire l'amore
umano, non abbastanza intelligibile da addormentare la
sapienza umana; – ma cosa umanamente benigna, mi
apparve oggi il mondo del quale dicono tanto male!
Quanto ringrazio il mio sogno mattutino che mi diede
modo di pesare il mondo! Come una cosa umanamente
benigna egli mi venne incontro, questo sogno, consolatore dei cuori!
Ed affinchè io possa imitarlo di giorno e imparare da
lui ciò che in esso è più prezioso: voglio porre adesso
sulla bilancia le tre cose più malvagie, e pesarle umanamente bene.
Chi imparò a benedire imparò anche a maledire: quali
sono, nel mondo, le tre cose più maledette? Queste io
voglio metter sulla bilancia.
293
Così parlò Zarathustra F. Nietzsche
Voluttà, ambizione, egoismo: queste tre furono finora
le più maledette, quelle che ebbero peggior fama e maggiori calunnie, – queste tre voglio pesare umanamente
bene.
Ed ecco! Qui è il mio promontorio, e là il mio mare,
esso mi balza intorno lusinghiero e velloso, il fido e antico cane dalle cento teste, che io amo.
Ebbene! Qui terrò io la bilancia sopra il mare fluttuante: anche un testimonio mi eleggo che guardi te, o
albero solitario che io amo, col tuo profumo selvaggio e
coi tuoi vasti archi di rami!
Su quale ponte il presente passa nell'avvenire? Per
quale forza ciò che è alto si congiunge a ciò che è
basso? E che cosa impone a ciò ch'è alto di crescere ancora più alto? Ora la bilancia è in bilico: tre ardue questioni vi gettai; tre gravi risposte porta l'altro piatto della
bilancia.
2.
Voluttà: per tutti i penitenti in cilicio che disprezzano
il corpo essa è pungolo e supplizio, e maledetta qual
«mondo» da tutti coloro che vivono fuori del mondo:
giacchè essa schernisce e s'assoggetta tutti quelli che insegnano inganni e follia.
Voluttà: per la plebe il fuoco lento su cui si consuma;
per il legno tarlato, per i luridi cenci la fornace ognor
pronta ove ardono e gorgogliano.
294
Così parlò Zarathustra F. Nietzsche
Voluttà: per i cuori liberi innocente e libera, il giardino beato della terra, l'esuberante gratitudine dell'avvenire per il presente.
Voluttà: per il fiacco soltanto, dolce veleno, ma per
quelli che hanno volontà leonina è il più grande ristoratore, vino dei vini, gelosamente conservato.
Voluttà: il grande esempio di una felicità superiore e
di una suprema speranza. Molte cose infatti han diritto
alle nozze e più che alle nozze, – molte cose estranee
l'una all'altra più che l'uomo alla donna: – e chi comprese appieno come son stranieri fra loro l'uomo e la donna?
Voluttà: – ma io voglio alzar siepi intorno ai miei
pensieri, ed anche intorno alle mie parole: affinchè non
irrompano nei miei giardini i porci e gli esaltati!
Ambizione: il flagello ardente di chi ha più saldo il
cuore; l'orrida tortura riservata ai più crudeli, la cupa
fiamma dei roghi viventi.
Ambizione: il freno maligno che s'impone ai popoli
più vani, la schernitrice d'ogni incerta virtù; quella che
doma ogni cavallo e ogni orgoglio.
Ambizione: il terremoto che abbatte e discopre tutto
ciò ch'è tarlato e corroso, colei che spezza feroce, impetuosa, vendicativa tutti i sepolcri imbiancati; il lampeggiante punto interrogativo accanto alle risposte intempestive.
Ambizione: dinanzi al cui sguardo l'uomo striscia, si
curva, s'asservisce e si abbassa più del maiale e della
295
Così parlò Zarathustra F. Nietzsche
serpe: – sino a che il grande disprezzo rompa da lui in
un grido, –
Ambizione: terribile maestra del grande disprezzo
che predica alle città ed agli imperi «levati da me!» –
sin che prorompe da essi medesimi il grido: «che io mi
levi di mezzo!»
Ambizione: la quale seduce anche i puri e i solitari
alle altezze paghe di sè stesse, ardente come un amore
che dipinge attraenti, purpuree gioie nel cielo.
Ambizione: ma chi la chiamarebbe passione se ciò
ch'è alto brama scendere in basso per dominare? In verità non v'è nulla di febbricitante in tali desideri, in tali discese!
Affinchè la remota altezza non sia eternamente sola e
contenta di sè, che la montagna discenda alla valle, e i
venti dell'altitudine verso le pianure...
Oh, chi dunque troverebbe il vero nome per battezzare ed onorare tale aspirazione? «Virtù che dona» – così
chiamò una volta Zarathustra questa innominabile.
E allora accade pure – e, in verità, per la prima volta!
– che la sua parola lodò l'egoismo, il santo e buon egoismo che scaturisce dall'anima potente: –
dall'anima potente alla quale appartiene il corpo elevato, bello, vittorioso, ristoratore, intorno a cui diviene
specchio ogni cosa:
il corpo flessibile e seducente, il danzatore il cui simbolo ed espressione è l'anima gioiosa di sè stessa. La
296
Così parlò Zarathustra F. Nietzsche
gioia egoista di tali corpi e di tali anime si chiama da sè
medesima: «virtù».
Con le sue parole di buono e di cattivo questa gioia
egoista si protegge da sè, come se attorniata da un sacro
bosco; coi nomi della sua felicità essa bandisce da sè
tutto ciò che è disprezzabile.
Bandisce da sè tutto ciò ch'è vile; essa dice: male –
ciò è vile! Disprezzabile le sembra tutto ciò che soffre,
sospira e si lamenta sempre e raccoglie anche i minori
vantaggi.
Essa disprezza anche ogni lamentevole saggezza
giacchè, in verità, v'è pure una saggezza che fiorisce
nell'oscurità, una saggezza d'ombra notturna che sempre
sospira: «Tutto è vano!».
Essa non stima la diffidenza paurosa, e coloro che vogliono sermenti al posto di sguardi e di mani: e neppure
la saggezza troppo diffidente, – giacchè è questo il contegno delle anime vili.
L'ossequioso gli pare ancora più basso, il cane che si
distende subito sulla propria schiena, l'umile; e v'è pure
della saggezza ch'è utile, strisciante, pietosa, servile. Ma
essa odia fino al disgusto chi non vuol mai difendersi,
chi ingoia velenosi sputi e sguardi cattivi, il troppo paziente che tutto sopporta e d'ogni cosa si contenta: questa è infatti usanza dei servi.
Che alcuno sia servile dinanzi agli dèi e ai calci divini, o dinanzi a gli uomini e a stupide opinioni d'uomini:
ad ogni servitù sputa in viso questo felice egoismo!
297
Così parlò Zarathustra F. Nietzsche
Cattivo: così chiama tutto ciò che è basso e curvo e
servile, gli occhi che ammiccano timorosi, i cuori oppressi, e quel contegno falso e codardo che bacia con
labbra larghe e codarde.
E falsa saggezza: così chiama tutto ciò che i servi, i
vecchi e gli spossati stillano dal loro spirito; e soprattutto l'assurda pedante follia dei preti!
Ma i falsi saggi, tutti i preti, gli stanchi del mondo, e
coloro i quali han l'anima simile alle donne ed ai servi, –
oh quanto male fecero sempre i loro intrighi all'egoismo!
E questo appunto doveva essere virtù e chiamarsi virtù, elevarsi contro l'egoismo! E desiderano essere «disinteressati» – e con buone ragioni, tutti questi vili stanchi della vita e questi ragni croce-segnati!
Ma è per loro tutti che viene ora il giorno, il mutamento, la spada del giudizio, il grande meriggio; allora
molte cose diverranno manifeste!
E colui che glorifica l'Io e santifica l'egoismo, in verità, dice ciò che sa, come indovino: «Ecco, viene, s'appressa il grande meriggio!».
Così parlò Zarathustra.
298
Così parlò Zarathustra F. Nietzsche
DELLO SPIRITO DI GRAVITÀ
La mia bocca – è quella del popolo: troppo rudemente
e aperto parlo per coloro che veston di seta. Ma la mia
parola suona ancora più strana a tutti gli imbratta-carta e
ai guasta-penne.
La mia mano – è una mano di folle: guai a tutte le tavole e alle pareti, e a ciò dov'è posto per ornamenti, e
agli scarabocchi del pazzo!
Il mio piede – è un piede di cavallo; con esso io trotto
e galoppo sopra ogni inciampo, di qui e di là, e provo un
diabolico piacere nel correre presto.
Il mio stomaco – è forse uno stomaco d'aquila? Giacchè preferisce ad ogni altra la carne d'agnello. Ma è senza dubbio stomaco d'uccello.
Nutrita di cose innocenti e frugali, pronta, impaziente
di volare, di volar via – questa è l'indole mia: come non
sarei dunque un poco simile all'uccello!
Ed è soprattutto perchè nemico allo spirito di gravità,
che sono come l'uccello: e in verità nemico mortale, nemico acerrimo, nemico nato! Oh, fin dove non volò già,
non si smarrì, la mia inimicizia!
299
Così parlò Zarathustra F. Nietzsche
Qui sopra potrei già intonare un canto... e lo voglio
intonare: sebbene sia solo, in una casa vuota, e debba
cantare alle mie proprie orecchie.
Vi son bensì altri cantori che, quando è piena la casa,
hanno soffice la gola, la mano eloquente, l'occhio
espressivo e desto il cuore: – non rassomiglio a coloro.
Chi insegnerà agli uomini a volare avrà infranto ogni
limite; i limiti stessi gli voleranno dinanzi per l'aria; egli
battezzerà nuovamente la terra chiamandola «leggera».
Lo struzzo corre più rapidamente del più agile corsiero; ma esso pure nasconde pesantemente la testa nella
sabbia pesante: così l'uomo che non sa ancora volare.
Pesanti gli sembran la terra e la vita: ed è questo che
vuol lo spirito di gravità! Ma chi vuol divenire leggero
come un uccello, deve amare sè stesso – così io insegno.
Deve amarsi non con l'amore dei malati e dei febbricitanti: giacchè a costoro pute persin l'amor proprio!
Si deve imparare ad amare noi stessi d'un amore sano
e prosperoso – così io insegno: affin di sopportarci e di
non vagabondare.
Un tal vagabondaggio è chiamato «amore del prossimo»: è con questo nome d'amore che finora si mentì e si
dissimulò meglio, e specie da coloro che sono a tutti di
peso. In verità, imparare ad amarsi non è un comando
per oggi, nè per domani. È, al contrario, l'arte più fine di
tutte, la più accorta; l'ultima e la più paziente.
300
Così parlò Zarathustra F. Nietzsche
Per ogni possessore ogni cosa è infatti ben celata; e di
tutti i tesori quello che più vi appartiene si scopre più
tardi, – così vuol lo spirito della gravità.
Siamo appena nella culla che già ci danno parole e
valori gravi: «bene» o «male» – così si chiama questo
patrimonio. E a causa di ciò ci si perdona di vivere.
E lascian venire a sè i fanciulli per impedire loro a
tempo di amare sè stessi: ecco lo spirito della gravità.
E noi – noi trasciniamo quanto ci fu dato, fedeli, sopra forti spalle e su per ripidi monti! E vedendoci grondar sudore ci dicono: «Sì, la vita è difficile a portare!»
Ma è soltanto l'uomo che è pesante a portarsi! Poi che
trascina troppe cose straniere sulle spalle. Simile al
cammello egli s'inginocchia e si lascia caricar bene.
Soprattutto l'uomo vigoroso e paziente, pieno di venerazione: egli carica, sulle sue spalle, troppe parole e
troppi valori stranieri e pesanti, – e la vita gli sembra allora un deserto!
E, in verità! pur molte cose che vi son proprie sono
pesanti a portarsi! e l'interno dell'uomo assomiglia molto all'ostrica; è infatti disgustoso e viscido e difficile a
prendersi, in modo che una bella scorza con nobili ornamenti deve allettarci. Ma quest'arte pure bisogna imparare: aver scorza, bella apparenza e sapiente cecità.
Nell'uomo si è ancora ingannati su parecchie altre
cose, giacchè vi sono molte scorze meschine e tristi, e
troppo scorze. Vi sono molte forze e molte bontà nasco301
Così parlò Zarathustra F. Nietzsche
ste che non s'indovinano mai; i cibi più delicati non trovano amatori.
Le donne lo sanno, le più preziose: un po' più grasse,
un po' più magre – ah quanto destino v'è in così poco.
L'uomo è difficile a scoprire, e più difficile che egli si
riveli a sè stesso. Spesso lo spirito mente a riguardo dell'animo. Ecco l'opera dello spirito della gravità.
Ma s'è scoperto chi dice: questo è il mio bene e questo è il mio male: con codeste parole egli ha fatto tacere
la talpa e il nano che dicono: «Per tutti è bene, per tutti è
male».
In verità non mi piacciono neppure coloro per i quali
tutte le cose son buone, e che chiamano questo mondo il
migliore dei mondi. Costoro io chiamo i soddisfatti di
tutto.
La contentezza che sa gustar ogni cosa, non è il gusto
migliore! Io rispetto le lingue e gli stomachi ribelli e di
difficile contentatura, che hanno imparato a dire: «Io» e
«sì» e «no».
Ma masticar e digerire ogni cosa – è fare come il maiale! – Dir sempre «Sì», questo imparò soltanto l'asino e
quelli che son della sua razza.
È il giallo profondo e il rosso intenso che desidera il
mio gusto – esso mescola sangue a tutti i colori. Ma colui che dipinge la sua casa di bianco rivela con ciò che
egli ha un'anima imbiancata.
Innamorati gli uni di mummie, gli altri di fantasmi; e
tutti egualmente nemici della carne e del sangue – come
302
Così parlò Zarathustra F. Nietzsche
son tutti in contradizione col mio gusto! Giacchè io amo
il sangue!
E non voglio abitare ove tutti sputano: questo è ora il
mio gusto – preferirei molto, vivere fra i ladri e gli spergiuri. Nessuno porta oro in bocca.
Ma gli adulatori mi ripugnano ancora di più: e la bestia più ripugnante che abbia trovato fra gli uomini la
chiamo parassita; essa non voleva amare, ma vivere di
amore.
Chiamo infelici tutti coloro che hanno soltanto una
scelta: divenire bestie feroci, o feroci domatori di bestie;
presso di loro non vorrei drizzar la mia tenda.
Chiamo ancora infelici coloro che devono sempre attendere – essi non sono di mio gusto, tutti questi doganieri, questi mercanti, questi re, questi altri custodi di
paesi e di botteghe.
In verità imparai io pure ad attendere a lungo, ma ad
attendere me. Ed imparai soprattutto a stare in piedi, a
camminare, a correre, a saltare, ad arrampicarmi e a
danzare. Questa è la mia dottrina: chi vuole imparare a
volare un giorno, deve imparare dapprima a stare in piedi, camminare, correre, a saltare, ad arrampicarsi e a
danzare: non s'impara d'un tratto a volare!
Con scale di corda imparai a scalare più d'una finestra, con gambe agili m'arrampicai sugli alti alberi della
conoscenza! Stare sugli alti alberi della nave come piccole fiamme: piccola luce soltanto, ma grande consolazione per i naviganti fuori di rotta e i naufraghi!
303
Così parlò Zarathustra F. Nietzsche
Sono giunto alla mia verità per molti cammini e in
molti modi: non salii per un'unica scala all'altezza donde
l'occhio mio guarda lontano.
E malvolentieri chiesi agli altri che m'insegnassero la
mia via, – ciò mi fu sempre avverso! Sempre ho preferito interrogare e tentare da me stesso le vie.
Interrogare e tentare, fu questo il mio procedere: e, in
verità, bisogna pure imparare a rispondere a tali domande! Ma questo – è di mio gusto...
È un gusto nè buono nè cattivo, ma è il mio gusto, del
quale non ho a vergognarmi, per il quale non devo nascondermi.
«Questa – è ora la mia via, – dov'è la vostra?» Ecco
ciò che risposi a coloro che mi chiedevano «la via».
Giacchè la via – non esiste!
Così parlò Zarathustra.
304
Così parlò Zarathustra F. Nietzsche
DELLE ANTICHE E
DELLE NUOVE TAVOLE
l.
Io seggo ed attendo, attorniato da vecchie tavole infrante, e da nuove tavole scritte a metà. Quando verrà
l'ora mia?
– l'ora della mia discesa, del mio tramonto: giacchè
voglio ritornare una volta ancora tra gli uomini.
È ciò che attendo adesso: poichè bisogna che mi vengano prima i segni annunziantimi che l'ora mia è giunta,
– il leone ridente con lo sciame delle colombe.
Nell'attesa io parlo come qualcuno che ha tempo, parlo a me stesso. Nessuno mi racconta cose nuove: io mi
racconto dunque a me stesso.
2.
Quando venni tra gli uomini, li trovai seduti sotto una
vecchia presunzione. Essi presumevano saper tutto già
da tempo – ciò che è bene e male per l'uomo.
Ogni discussione sulla virtù sembrava loro cosa vecchia e stanca, e colui che voleva dormire bene parlava
305
Così parlò Zarathustra F. Nietzsche
ancora del «bene» e del «male» prima di andare a coricarsi.
Io scossi il torpore di tal sonno quando insegnai: Nessuno sa ancora ciò che è bene e male, se non il creatore!
Ma è quegli che crea la mèta degli uomini e che dà il
suo senso e il suo avvenire alla terra: è lui soltanto che
crea il bene ed il male di tutte le cose.
Ed io insegnai loro di rovesciare le vecchie cattedre,
e, ovunque si trovava quella vecchia presunzione, ordinai loro di ridere dei loro grandi maestri di virtù, dei
loro santi, dei loro poeti, dei loro salvatori del mondo.
Ordinai di ridere dei loro saggi austeri, e li misi in guardia contro i neri spauracchi seduti sull'albero della vita.
Sedetti su la loro grande via dei sepolcri; presso le carogne e gli avvoltoi – e risi di tutto il loro passato e dello splendore putrido di questo passato che declina.
In verità, simile ai predicatori di penitenza e ai folli,
invocai lo sterminio su tutte le cose loro piccole e grandi
– la piccolezza di ciò che hanno di meglio! la piccolezza
di ciò che hanno di peggio! – ecco ciò di cui risi.
Il mio saggio desiderio zampillava da me con grida e
con risa; simile a una saggezza selvaggia, in verità, nata
sui monti! – il mio grande desiderio dall'ali rumoreggianti.
E spesso mi portò ben lungi, al di là dei monti, verso
le altezze, mentre ridevo: mi accadde allora di volare
fremendo come una freccia, attraverso estasi ebbre di
sole: – Di là nel lontano avvenire, che non ha visto al306
Così parlò Zarathustra F. Nietzsche
cun sogno, nel mezzogiorno più caldo che non imaginò
mai un artista: laggiù ove gli dèi danzanti si vergognano
d'ogni veste:
– affinchè io parli con parabole, zoppichi e balbetti
come i poeti: e, in verità, ho vergogna d'esser ancora
poeta!
Ove tutto il divenire mi sembrava danza e malizia divina, ove il mondo scatenato e sfrenato si rifugiava in sè
stesso: –
– come un'eterna fuga di sè e un'eterna ricerca di sè
presso dèi numerosi, come una felice contraddizione di
sè, una ripetizione e un ritorno verso sè stessi di molti
dèi: –
Ove tutto il tempo mi sembrava un felice scherno di
istanti, ove la necessità era la stessa libertà, che giocava
beata con il pungiglione della libertà: –
Ove trovai pure il mio vecchio demonio e il mio nemico acerrimo, lo spirito di gravità, e tutto ciò che ha
creato: la costrizione, la legge della necessità, lo scopo,
la volontà, il bene ed il male: –
Poichè non deve esistere qualcosa sulla quale si possa
danzare e passare? Non devono esistere per coloro che
sono leggeri, i più leggeri – talpe e nani pesanti?
307
Così parlò Zarathustra F. Nietzsche
3.
Fu pure là che raccolsi lungo la strada la parola «superuomo» e questa dottrina: l'uomo è qualcosa che dev'essere superata,
– l'uomo è un ponte e non uno scopo: dicendosi felice
del suo meriggio e della sua sera, una via verso novelle
aurore:
– la parola di Zarathustra sul grande meriggio e tutto
ciò che sospesi al disopra degli uomini, simile a un secondo crepuscolo purpureo.
In verità feci loro vedere anche nuove stelle e nuove
notti; e sulle nubi, il giorno e la notte, io distesi ancora il
riso come una tenda variopinta.
Insegnai loro tutti i miei pensieri e tutte le mie aspirazioni: a riunire e ad unire tutto ciò che nell'uomo non è
che frammento ed enigma e lugubre caso, –
– come poeta, indovino di enigmi, redentore del caso,
insegnai loro ad essere creatori dell'avvenire ed a salvare, creando, tutto ciò che fu.
Salvare il passato nell'uomo e trasformare tutto «ciò
che era» fin che dica la volontà: «Ma è così che io volevo che fosse! È così che vorrò» –
– è questo che io ho chiamato redenzione per essi, è
questo solo che insegnai loro a chiamar redenzione.
Ora attendo la mia redenzione – per ritornare un'ultima volta presso di loro.
308
Così parlò Zarathustra F. Nietzsche
Giacchè ancora una volta voglio ritornare presso gli
uomini: è tra di loro che voglio scomparire e, morendo,
voglio offrir loro il mio dono più ricco!
È dal sole che imparai questo, quando si corica, dal
sole fulgentissimo: egli versa allora nel mare l'oro della
sua inesauribile dovizia, –
– di modo che anche i pescatori più poveri remano allora con remi dorati! Questo io vidi una volta, e nel
guardare non mi saziavo di piangere.
Simile al sole, Zarathustra vuole anch'egli tramontare:
egli siede ora qui e attende, circondato da antiche tavole
infrante e da tavole nuove – scritte a metà.
4.
Guarda, ecco una nuova tavola: ma dove sono i miei
fratelli che la porteranno con me nella valle, e nel cuore
degli uomini? –
Così vuole il grande amor mio per i più lontani: non
risparmiare il tuo prossimo! L'uomo è qualcosa che dev'essere superata.
Vi sono molti modi e molte vie per superarsi: è affar
tuo! Ma solo il buffone pensa: «Si può anche saltar oltre l'uomo».
Supera te stesso anche nel prossimo tuo: non devi lasciarti dare un diritto che tu puoi conquistare!
Ciò che tu fai, nessuno può fartelo di nuovo. Vedi,
non v'e ricompensa.
309
Così parlò Zarathustra F. Nietzsche
Colui che non può comandare a sè stesso deve obbedire. E taluni sanno comandarsi, ma ci vuol ancor molto
perchè sappiano obbedirsi!
5.
Così sono le anime nobili: non vogliono aver niente
per niente, e tanto meno la vita.
Colui che appartiene al volgo vuol vivere per niente;
ma noi a cui fu donata la vita, – noi riflettiamo a ciò che
potremmo dare di meglio in cambio!
E, in verità, è nobile parola quella che dice: «Ciò che
ci promise la vita, vogliamo mantenere alla vita!».
Non si deve voler godere quando non si dona a godere. E non si deve voler godere!
Poi il godimento e l'innocenza son le due cose più vereconde: nessuna delle due vuol esser cercata. Bisogna
possederle – ma è ancor meglio cercar la colpa e il dolore!
6.
O miei fratelli, il precursore è sempre sacrificato. Ora
noi siamo precursori.
Noi tutti sanguiniamo al segreto altare dei sacrifici,
noi bruciamo ed arrostiamo tutti in onore dei vecchi idoli. Ciò che di meglio vi è in noi è ancor giovane: è ciò
che irrita i vecchi palati. La nostra carne è tenera, la no310
Così parlò Zarathustra F. Nietzsche
stra pelle non è che pelle d'agnello: come non tenteremmo noi i vecchi preti idolatri?
Abita ancora in noi stessi il vecchio sacerdote degli
idoli, che si accinge a fare un banchetto di quanto di meglio v'è in noi. Ahimè, fratelli miei, come non sarebbero
sacrificati i precursori?
Ma vuol così la nostra razza; ed amo coloro che vogliono conservarsi. Coloro che tramontano amo di tutto
cuore: giacchè essi vanno di là.
7.
Esser veritieri – pochi lo sanno! E chi lo sa non vuol
esserlo! Meno che tutti, però, lo sanno i buoni.
Oh, questi buoni! – Gli uomini buoni non dicono mai
la verità; essere buoni d'una tal maniera è una malattia
per lo spirito.
Essi cedono, questi buoni, si arrendono; il cuore loro
ripete e la loro ragione obbedisce: ma colui che obbedisce non ode sè stesso.
Tutto ciò che i buoni chiamano male deve ricongiungersi per far nascere una verità: oh, fratelli, siete abbastanza cattivi per questa verità?
L'audacia temeraria, la lunga diffidenza, il crudele no,
il disgusto, l'incidere nella vita, – come raramente tutto
questo si riunisce! È da tali germi però – che nasce la
verità.
311
Così parlò Zarathustra F. Nietzsche
Presso la cattiva coscienza, nacque finora ogni scienza! Spezzate, spezzatemi le tavole antiche, voi che cercate la conoscenza!
8.
Quando vi son delle travi sull'acqua, quando ponti e
parapetti varcano il fiume: allora non si crederà a chi
dice: «Tutto è nel fiume».
Gli stolti anzi, essi stessi contraddiranno. «Come?
essi dicono, tutto è nel fiume? Le travi e le balaustrate
sono però al di sopra del fiume!».
«Al disopra del fiume tutto è solido, i valori delle
cose, i ponti, le nozioni, ciò ch'è «bene» e «male»; tutto
questo è solido!» –
E quando giunge l'inverno, che è il domatore dei fiumi, i più maliziosi imparano a diffidare; e, in verità, non
sono gli stolti soltanto che dicono allora: «Non dovrebbe ogni cosa – essere immobile?»
«Nel fondo tutto è immobile» – ecco un giusto insegnamento dell'inverno, una buona cosa per i tempi sterili, una buona consolazione per il sonno invernale ed i
sedentari.
«Nel fondo tutto è immobile», – ma ecco, a dirci il
contrario, il vento che disgela.
Il vento del disgelo, un toro che non ara – un toro furioso e distruttore che sferza il ghiaccio con le corna,
adirato! Ma il ghiaccio – rompe i ponticelli!
312
Così parlò Zarathustra F. Nietzsche
O fratelli! Non è tutto ora nel fiume? Tutte le balaustrate e tutti i ponticelli non sono forse caduti nell'acqua? Chi s'atterrebbe ancora al bene e al male? «Guai a
voi! Gloria a noi! Il vento del disgelo s'è alzato!». Predicate così, o fratelli, per tutte le vie!
9.
Esiste una vecchia follia che si chiama bene e male.
La strada di questa follia ha girato finora intorno agli indovini e agli astrologhi.
Si credeva un tempo agli indovini e agli astrologhi;
ed è perciò che si credeva: «Tutto è destino: tu devi,
perchè bisogna!».
Si diffidò poi di tutti gli indovini e di tutti gli astrologhi, ed ecco perchè si cedette: «Tutto è libertà: tu puoi,
perchè vuoi!».
O fratelli! sulle stelle e sull'avvenire non si fecero sinora che supposizioni, senza sapere: ed ecco perchè sul
bene e sul male non si fecero che supposizioni senza
mai sapere!
10.
«Non devi rubare! Non devi uccidere!» – tali parole
si chiamavano sante una volta; – si chinavan dinanzi ad
esse le ginocchia e la testa, e si levavan le scarpe. Ma io
313
Così parlò Zarathustra F. Nietzsche
vi chiedo: dove ci furono mai al mondo briganti peggiori ed assassini di tali sante parole?
Non è forse nella stessa vita – rubare ed uccidere? E
santificando tali parole non s'assassinò la stessa verità?
Oppure era un sermone della morte che santificava
tutto ciò che contraddiceva e sconsigliava la vita? – Oh
miei fratelli, spezzate, spezzatemi le vecchie tavole!
11.
Questa è la mia compassione verso tutto il passato
che io veggo: esso è abbandonato, –
– alla grazia, allo spirito, alla follia di tutte le generazioni dell'avvenire, che trasformeranno ciò che fu, in un
ponte: per esse medesime!
Un gran despota potrebbe venire, un demonio maligno, che forzerebbe tutto il passato con la sua grazia e la
sua disgrazia: fin che il passato non divenisse per lui un
ponte, un segnale, un araldo, e un canto di gallo.
Ma questo è l'altro pericolo e l'altra mia pietà: il pensiero di colui che appartiene al volgo non risale che dall'avo, – ma, coll'avo, cessa per lui il tempo.
Così tutto il passato è abbandonato: giacchè potrebbe
venire un giorno in cui il volgo divenisse signore e travolgesse nell'acqua torbida il tempo intero.
Ecco perchè, miei fratelli, ci vuole nobiltà nuova, avversaria di tutto ciò ch'è volgo e despotismo, una nobiltà
che su nuove tavole scriva «nobile».
314
Così parlò Zarathustra F. Nietzsche
Ci vogliono infatti molti nobili perchè ci sia nobiltà.
Oppure come dissi in parabola: «Questa è precisamente
la divinità, che ci siano molti dèi, ma nessun Dio».
12.
Fratelli, vi consacro ad una nuova nobiltà che vi rivelo: voi dovete essere per me creatori ed educatori – seminatori dell'avvenire, –
– invero, non d'una nobiltà che possiate acquistare
come dei mercanti e con la loro moneta: giacchè ciò che
ha il suo prezzo ha poco valore.
Non è l'origine vostra che sarà, d'ora innanzi, il vostro
onore, ma è il vostro scopo! La vostra volontà e il vostro
passo che vuol sorpassare voi stessi, – sia questo il vostro nuovo onore!
In verità, l'onor vostro non è l'aver servito un principe
– che importano ancora i principi! – oppure l'esser divenuti puntelli di ciò ch'era saldo, perchè fosse ancora più
saldo!
Non che la razza vostra sia divenuta cortigiana alla
corte e che voi abbiate imparato ad essere variopinti
come l'airone che sta in piedi lunghe ore presso l'acqua
stagnante:
– giacchè saper tenersi in piedi è un merito per i cortigiani, e tutti i cortigiani credono che il permesso di star
seduti sia una delle felicità di cui godranno dopo la morte! E neppur che uno spirito ch'essi chiamano santo ab315
Così parlò Zarathustra F. Nietzsche
bia condotto gli antenati in terre promesse che io non
lodo; poichè nel paese ove cresce il peggiore degli alberi, la croce, – non v'è nulla da lodare! –
– e in verità, dovunque quello «spirito santo» ha condotto i suoi cavalieri – eran sempre preceduti da capre,
da oche o da pazzi!
Oh miei fratelli, non è indietro che deve guardare la
vostra nobiltà, ma avanti! Voi dovete essere espulsi da
tutte le patrie e da tutti i paesi dei vostri antenati!
Voi dovete amare il paese dei vostri figli: questo
amore sia la vostra nuova nobiltà, il paese inesplorato
dei mari lontani! Ordino alle vostre vele di cercarlo senza riposo!
Voi dovete far ammenda nei vostri figli d'essere i figli
dei vostri padri: è così che riscatterete tutto il passato! Io
pongo sopra di voi questa tavola nuova!
13.
«A che prò vivere! Tutto è vano! Vivere – è trebbiare la
paglia; vivere – è bruciarsi e non arrivare a scaldarsi.» –
Queste vecchie chiacchiere sono ancor oggi considerate «saggezza»; sono vecchie, senton di chiuso, e perciò si onoran di più. Anche la muffa nobilita.
I fanciulli possono parlare così: essi temono il fuoco,
poichè esso brucia. Vi sono molte puerilità nei vecchi libri della saggezza.
316
Così parlò Zarathustra F. Nietzsche
E colui che sempre trebbia la paglia come dovrebbe
dir male del trebbiare? Bisognerebbe turare la bocca a
simili pazzi.
Alcuni si seggono a tavola e non portano niente, neppure un buon appetito: – e bestemmiano che «tutto è
vano!».
Ma bere e mangiar bene, o miei fratelli, non è, in verità, arte vana! Spezzate, spezzatemi le tavole degli eterni scontenti!
14.
«Per il puro tutto è puro» – dice il popolo. Ma io vi
dico: per i maiali tutto diviene impuro!
Per questo gli esaltati e gli umili che inchinano il cuore, predicano così: «il mondo stesso è un mostro fangoso».
Giacchè tutti costoro hanno lo spirito impuro; soprattutto quelli che non han tregua o riposo finchè non vedono il mondo dal rovescio – gli allucinati!
È ad essi che io dico sul viso, sebbene ciò non sia
cortese: in questo il mondo somiglia all'uomo, esso ha il
suo didietro – ciò è vero!
V'è molto fango nel mondo: questo è vero! Ma non è
a causa di ciò che il mondo è un mostro immondo!
La saggezza vuole che vi siano nel mondo molte cose
che puzzano: lo stesso disgusto crea forza ed ali che presagiscono le pure fonti.
317
Così parlò Zarathustra F. Nietzsche
I migliori hanno qualche cosa che ripugna, e lo stesso
migliore è qualcosa che dev'essere superata!
Oh, fratelli, v'è molta saggezza nel fatto che vi sia
tanto fango nel mondo! –
15.
Ho inteso pii che vivono fuori del mondo, dire alla
loro coscienza parole simili a queste, e, in verità senza
malizia ed astuzia, – sebbene non vi sia nulla di più falso sulla terra, nè nulla di peggio.
«Lasciate dunque che il mondo sia il mondo! Non
movetigli contro neppure un dito!».
«Lasciate chi vuole strangolare la gente, ammazzarla,
scorticarla, tosarla: neppure un dito alzategli contro. Impareranno così la rinunzia del mondo».
«E la tua stessa ragione – dovresti prenderla per la
gola e strozzarla, giacchè questa ragione è del mondo; –
così imparerai tu stesso a rinunziare al mondo».
Spezzate, spezzatemi, o fratelli, queste vecchie tavole
della gente pia! Frantumatemi le parole dei calunniatori
del mondo!
16.
«Chi molto impara, disimpara ogni desiderio violento» – è ciò che si mormora oggi in tutti i vicoli oscuri.
«La saggezza affatica, nulla ha pregio, non bramar cosa
318
Così parlò Zarathustra F. Nietzsche
alcuna» – questa nuova tavola trovai appesa anche nella
pubblica via.
Spezzate, o fratelli, spezzatemi questa tavola nuova!
La sospese la gente affaticata del mondo; i preti della
morte e i carcerieri; poichè, vedete, è pure un sermone
in favore della schiavitù.
Essi impararono male e non le cose migliori; e tutto
troppo presto e troppo rapidamente: mangiarono male e
perciò si guastaron lo stomaco, –
– giacchè il loro spirito è uno stomaco guasto: esso
consiglia la morte! Poichè, in verità, fratelli, lo spirito è
uno stomaco!
La vita è una fonte di gioia: ma per colui che lascia
parlare il suo stomaco guasto, padre della tristezza, tutte
le fonti sono avvelenate.
Conoscere: è gioia per colui che ha la volontà del leone. Ma chi è stanco è tollerato, questi diviene il giuoco
di tutte le onde.
E così fanno tutti gli uomini deboli: si perdono sui
loro cammini. E la loro stanchezza finisce per chiedersi:
«Perchè abbiamo seguito questa via? Tutto è uguale!».
Ad essi è piacevole sentir predicare: «Niente ha valore! Voi non dovete volere!» Questo è però un sermone
alla servilità.
O fratelli! Zarathustra arriva come una folata fresca di
vento per tutti coloro che sono stanchi del loro cammino; starnuteranno molti nasi a causa di lui.
319
Così parlò Zarathustra F. Nietzsche
Il respiro mio libero soffia anche attraverso i muri,
nelle prigioni e negli spiriti incarcerati –
– la volontà libera: giacchè la volontà è creatrice; è
questo che insegno. E non è che per creare che dovete
imparare!
E da me soltanto dovete imparare, imparare a bene
imparare! – Ascolti chi ha orecchie!
17.
Pronta è la barca – essa va laggiù, forse nel gran nulla, – ma chi vuole imbarcarsi verso questo «forse?».
Nessuno di voi vuol imbarcarsi su la barca della morte. Perchè volete allora essere stanchi del mondo?
Stanchi del mondo! E non foste ancora rapiti alla terra! Sempre vi trovai desiderosi della terra, innamorati
della vostra stessa stanchezza!
Non invano avete il labbro che pende: c'è ancora su di
esso un piccolo desiderio terreno! E non fluttua nell'occhio vostro una piccola nube di gioia terrestre che ancor
non avete obliata?
Vi son sulla terra molte buone invenzioni, utili alcune, le altre piacevoli; ecco perchè si deve amare la terra.
E alcune invenzioni son tanto buone che assomigliano al
seno di donna: utili e insieme piacevoli.
Ma voi stanchi del mondo! Voi pigri! Ci vuole per
voi la carezza delle verghe! A colpi di verghe bisogna
ridarvi agilità alle gambe.
320
Così parlò Zarathustra F. Nietzsche
Poi che se non siete malati, omiciattoli di cui è stanca
la terra, voi siete più scaltri, oppure golose gatte rincantucciate. E se non volete ricominciare a correr giulivi,
voi dovete sparire!
Non bisogna voler essere medico degli incurabili: insegna così Zarathustra – dovete quindi sparire!
Ma ci vuol più coraggio per fare una fine, che un verso nuovo: è ciò che tutti i medici sanno e tutti i poeti.
18.
Fratelli miei, ci sono tavole create dalla fatica e tavole create dalla pigrizia, la putrida: ed anche se dicon la
medesima cosa bisogna ascoltarle diversamente.
Vedete quest'essere languido! Non è più lontano d'un
piccolo palmo dalla sua mèta; ma per la fatica s'accasciò
nella sabbia: il valoroso!
Egli sbadiglia di fatica, alla via, alla terra, alla mèta, a
sè stesso: non vuole avanzare d'un passo, il valoroso!
Ora il sole dardeggia i suoi raggi su lui, e i cani vorrebbero leccargli il sudore; ma egli giace nella sua caparbia
e preferisce languire: –
– languire a un palmo dalla sua mèta! E, in vero, bisognerà che lo tiriate pei capelli verso il suo cielo, – l'eroe!... Ma val meglio che là lo lasciate dove s'è messo a
giacere, perchè lo raggiunga il sonno consolatore, con
uno scroscio di pioggia rinfrescante;
321
Così parlò Zarathustra F. Nietzsche
– lasciate che giaccia fin che si risvegli da sè – fin
che respinga da sè la fatica e tutto ciò che la fatica gl'insegna!
Ma cacciate lungi da lui, o fratelli, quei cani, i pigri
sornioni, e tutto quel formicolio brulicante: –
– tutto il formicolio brulicante dei «colti», che si nutre del sudore degli eroi!
19.
Traccio circoli intorno a me e santi confini; sempre
più pochi salgon con me sulle montagne sempre più
alte: io alzo una catena di monti sempre più santi.
Ma ovunque vogliate ascender con me, o fratelli vegliate perchè non salgan con voi parassiti!
Parassita: è un verme che striscia e s'insinua, e vuole
ingrassarsi a spese delle vostre piaghe segrete.
E questa è l'arte sua, d'indovinare ove sono stanche le
anime che salgono: è nella vostra afflizione e nella vostra scontentezza, nel fragile vostro pudore, ch'esso costruisce il nido suo ripugnante.
Là ov'è debole il forte, là ove il nobile è troppo indulgente, – è là ch'esso edifica il ripugnante suo nido: il parassita abita ove il grande ha piaghe segrete.
Qual'è la specie più alta nell'essere e la specie più
bassa? Il parassita è la specie più bassa, ma colui ch'è
della specie più alta nutre più parassiti.
322
Così parlò Zarathustra F. Nietzsche
Giacchè l'anima che ha la scala più lunga e può discender più basso: come non porterebbe sovra di sè più
gran numero di parassiti? –
– l'anima più vasta, capace di correre in mezzo a sè
stessa e di smarrirsi e d'errare più a lungo; quella ch'è
più necessaria e si precipita per la gioia, nel caso:
– l'anima che esiste e s'immerge nel divenire; l'anima
che possiede, che vuole entrar nel volere e nel desiderio –
– l'anima che fugge sè stessa e che sè stessa raggiunge nel cerchio più vasto; l'anima più saggia che la follia
invita con maggior dolcezza: –
– l'anima che s'ama di più, ove hanno tutte le cose la
loro salita e la loro discesa, il loro flusso e il loro riflusso: – o come non dovrebbe l'anima più alta non albergare i peggior parassiti?
20.
O fratelli, sono dunque crudele? Ma vi dico: a ciò che
cade bisogna dare anche un urto!
Tutto quello ch'è d'oggi – cade e si decompone: chi
dunque vorrebbe tenerlo? Ma io – io voglio urtarlo!
Conoscete voi la voluttà che precipita le rocce negli
abissi profondi? – Questi uomini d'oggi: guardate un po'
come rotolano nella mia profondità.
Io sono un preludio d'arte migliore, o fratelli! Un
esempio! Fate secondo il mio esempio!
323
Così parlò Zarathustra F. Nietzsche
E se v'è qualcosa a cui non insegnate a volare, insegnatele almeno a cadere più presto!
21.
Amo i valorosi: ma non basta essere un buon schermitore, – bisogna anche sapere chi si colpisce!
E sovente v'è maggiore bravura ad astenersi e a passare: per riservarsi ad un nemico più degno!
Voi non dovete avere che nemici che meritano odio,
ma non nemici che meritano sdegno: dovete esser fieri
dei vostri nemici: è ciò che già un tempo insegnai.
Dovete riservarvi a nemico più degno, amici: ecco
perchè molti ve ne sono dinanzi ai quali bisogna passare, – soprattutto dinanzi a molta plebe che vi fa rumore
alle orecchie parlandovi di nazioni e di popoli.
Non si lasci l'occhio vostro offuscare dal loro «pro» e
dal loro «contro!». V'è là molta giustizia e ingiustizia:
chi è spettatore s'adira.
Esser spettatori e picchiare – è l'opera di un istante;
ecco perchè andate nei boschi e lasciate riposar le spade! Seguite il vostro cammino e lasciate che nazioni e
popoli seguano il loro! – Oscuri cammini, in verità,
dove più non brilla alcuna speranza!
Può regnare il mercante, là ove ciò che brilla – non è
che vile moneta! Non è più il tempo dei re: ciò che si
chiama oggi popolo non merita re.
324
Così parlò Zarathustra F. Nietzsche
Guardate dunque come queste nazioni imitano adesso
i mercanti; esse raccolgono i più minuti vantaggi anche
nelle immondizie!
Si spiano, s'imitano, – è ciò che chiamano «buona vicinanza». Oh, tempo felice, tempo lontano quando un
popolo diceva: «sopra altri popoli io voglio – esser signore!».
Giacchè, o fratelli, ciò che di meglio esiste deve regnare, ciò che v'è di meglio vuole regnare. E dove impera un'altra dottrina, manca il meglio.
22.
Se questi – avessero il pane gratuito, guai! A chi griderebbero? Il loro sostentamento – è il loro vero trattenimento; e bisogna che dura sia la loro vita!
Sono animali selvaggi: nel loro «lavoro» – c'è ancora
del furto; nel loro «merito» c'è l'astuta sopraffazione.
Bisogna perciò render loro dura la vita!
Devon perciò divenire le migliori bestie da preda, più
fini ed astute, bestie più simili all'uomo: giacchè l'uomo
è il migliore animale da preda.
L'uomo già conquistò la virtù d'ogni bestia, ed ecco
perchè di tutte le bestie l'uomo ebbe la vita più dura.
Soltanto gli uccelli sono ancora al di sopra di lui. E se
l'uomo imparasse anche a volare, guai a lui! a quale altezza – volerebbe la sua bramosia di rapina!
325
Così parlò Zarathustra F. Nietzsche
23.
Così voglio l'uomo e la donna: adatto l'uomo a la
guerra, l'altra a partorire, ma atti entrambi a danzare con
la testa e le gambe.
E ogni giorno in cui non danziamo almeno una volta,
sia perduto per noi! E falsa ci sembri ogni verità che
non desti il riso almeno una volta!
24.
Il vostro conchiuder matrimoni: badate che non sia
una conclusione cattiva! Voi concludete troppo presto:
ne segue dunque – una rottura!
Ed è meglio rompere il matrimonio che curvarsi e
mentire. – Ecco ciò che mi disse una donna: «ruppi, è
vero, i legami del matrimonio, ma il matrimonio m'aveva prima spezzata!».
Sempre trovai che i male accoppiati erano i vendicativi peggiori: si vendicavano con tutto il mondo, perchè
non potevano più camminar separati.
Voglio perciò che dican gli onesti: «Noi ci amiamo:
lasciateci pensare al modo di serbarci l'amore! O pure
sarebbe, la nostra promessa, una scommessa?».
– «Dateci un termine, un breve matrimonio perchè
possiamo convincerci d'esser capaci d'una lunga unione!
È una gran cosa essere sempre in due!».
326
Così parlò Zarathustra F. Nietzsche
Questo io consiglio a tutti gli onesti; e che sarebbe
dunque l'amor mio per il superuomo e per tutto ciò che
deve venire, se consigliassi o parlassi altrimenti?
Non soltanto dovete espandervi, ma elevarvi – a ciò,
o miei fratelli, v'aiuti il giardino del matrimonio!
25.
Colui che divenne sapiente circa le origini antiche, finirà per cercare le fonti dell'avvenire e delle origini nuove.
O miei fratelli, non passerà molto tempo fino a che
sorgano popoli nuovi, fino a che nuove sorgenti gorgoglino nel loro profondo.
Il terremoto, infatti, estingue molte sorgenti e crea
molta sete: ma porta anche alla luce forze interiori e misteri. Il terremoto rivela nuove sorgenti. Nel cataclisma
dei popoli antichi, irrompono nuove sorgenti.
E colui che grida: «Guardate dunque, ecco una fonte
per molti assetati, un cuore per molti languidi, una volontà per molti strumenti»: – attorno a lui si raccoglie un
popolo, cioè: molti che cercano.
Chi può comandare, chi deve obbedire – ecco ciò che
ivi si prova! Ah, con quante lunghe ricerche, divinazioni, consigli, esperienze e nuovi tentativi!
La società umana è un tentativo, ecco quello che insegno, una lunga ricerca; ma essa cerca colui che coman327
Così parlò Zarathustra F. Nietzsche
da! Un tentativo, fratelli e non un «contratto». Spezzate,
spezzatemi questa parola dei teneri di cuore!
26.
Oh, fratelli! ov'è il più grande pericolo di tutto l'umano avvenire? Non è presso i buoni ed i giusti?
– presso quelli che parlano e che sentono nel cuore:
«noi già sappiamo ciò ch'è buono ed è giusto, noi l'abbiamo; guai a coloro che vogliono ancora cercarlo!»
E qualunque sia il male che possono fare i cattivi: il
male dei buoni è il più nocivo di tutti!
E qualunque sia il male che possono fare i calunniatori del mondo, il male dei buoni è il più nocivo di tutti!
Fratelli, un giorno qualcuno guardò nel cuore dei buoni
e dei giusti e disse: «son farisei». Ma non fu compreso.
I buoni ed i giusti essi stessi non dovevan comprenderlo: il loro spirito è prigioniero nella loro buona coscienza. La stoltezza dei buoni è un'accortezza impenetrabile.
Ma questa è la verità: bisogna che i buoni siano farisei, – non hanno scelta!
Bisogna che i buoni crocifiggano colui che s'inventa
la sua propria virtù! Questa è la verità.
E il secondo che scoperse il loro paese, – il paese, il
cuore, il terreno dei buoni e dei giusti: fu quegli che
chiese: «Chi odiano essi di più?». Il Creatore, odiano
328
Così parlò Zarathustra F. Nietzsche
essi di più: colui che frange le tavole ed i vecchi valori,
il frangitore, – è lui che chiamano il delinquente.
Giacchè i buoni – non possono creare: essi sono sempre il principio della fine: –
– essi crocifiggono colui che scrive nuovi valori su
tavole nuove, sacrificano l'avvenire per sè medesimi,
– crocifiggono tutto l'avvenire degli uomini!
I buoni – furono sempre il principio della fine.
27.
O fratelli, avete compresa voi pure questa parola? e
quello che dissi un giorno dell'«ultimo uomo?».
Presso chi v'è maggiore pericolo per l'avvenire degli
uomini? Non forse presso i buoni ed i giusti?
Spezzate, spezzatemi i buoni ed i giusti! – Oh, fratelli,
avete compreso voi pure questa parola?
Voi fuggite da me? Siete spaventati? Tremate dinanzi
a questa parola?
O fratelli, soltanto quando vi dissi di spezzare i buoni
e le tavole dei buoni, imbarcai l'uomo su l'alto mare. Ed
è ora soltanto che gli viene grande terrore, il profondo
sguardo che investiga, la gran malattia, il gran male di
mare.
I buoni vi mostrarono infide coste, false sicurezze;
voi nasceste fra le menzogne dei buoni e vi rimaneste
nascosti. I buoni han falsato e contraffatto fin in fondo
ogni cosa. Ma colui che scoperse il paese «uomo» sco329
Così parlò Zarathustra F. Nietzsche
perse al tempo medesimo «l'avvenire degli uomini».
Voi dovete essere adesso per me marinai bravi e pazienti! Camminate diritti e presto, o fratelli; imparate a camminar diritto! Il mare è agitato: molti hanno bisogno di
voi per drizzarsi di nuovo.
Il mare è agitato: tutto è nel mare. Ebbene! Su via!
vecchi cuori di marinai!
Che importa la patria! Noi vogliam veleggiare laggiù
verso il paese dei nostri figli! Laggiù, più tempestoso
del mare, s'agita il nostro gran desiderio.
29.
«Perchè così duro? chiese un giorno al diamante il
carbone da cucina; non siam forse parenti vicini?»
Perchè così teneri? O fratelli, vi chiedo: non siete voi
dunque – i miei fratelli?
Perchè così teneri, deboli, arrendevoli? Perchè v'è
tanta rinunzia, tanto sacrificio nei vostri cuori? così
poco destino nel vostro sguardo?
E se non volete esser inesorabili come il fato: come
potreste un giorno vincer con me?
E se non vuol brillare la vostra durezza, e dividere e
incidere: come potrete voi creare, un giorno, con me?
Giacchè i creatori sono duri. E deve sembrarvi beatitudine imprimere la mano vostra nei secoli come su
cera, – beatitudine scriver sulla volontà dei millenni,
330
Così parlò Zarathustra F. Nietzsche
come su bronzo – più duro del bronzo, più nobile del
bronzo. Il più duro soltanto è il più nobile.
O fratelli, pongo sopra di voi questa nuova tavola: divenite duri!
30.
O mia volontà! Tu che allontani tutti i bisogni, tu,
mia necessità! Salvami da tutte le tue piccole vittorie.
O missione dell'anima mia che chiamo destino! Tu
che sei in me e al di sopra di me! Salvami e riservami
per un grande destino!
E la tua grandezza suprema, o mia volontà, conservala per la fine – perchè tu sia implacabile nella tua vittoria! Ahimè, chi non soccombe alla sua vittoria?
Ahimè, qual occhio non s'oscurò in questo crepuscolo? Ahimè, qual piede non vacillò incapace di reggersi
in piedi – nella vittoria! –
– Affinchè un giorno io sia pronto e maturo per il
grande meriggio: pronto e maturo come il bronzo ardente, come nube gravida di folgore e mammella gonfia di
latte: –
– pronto a me stesso e alla mia volontà più nascosta:
un arco desideroso della sua freccia, una freccia desiderosa della sua stella: –
– una stella pronta e matura nel suo meriggio, ardente, trafitta, felice delle freccie del sole che la distruggono: –
331
Così parlò Zarathustra F. Nietzsche
– sole essa stessa, e implacabile volontà di sole, pronta a distruggere nella vittoria!
O volontà, tu che allontani ogni miseria, tu mia necessità! Riservami per una grande vittoria!
Così parlò Zarathustra.
332
Così parlò Zarathustra F. Nietzsche
IL CONVALESCENTE
Un mattino, poco tempo dopo il suo ritorno nella caverna, Zarathustra balzò dal suo giaciglio come un folle,
gridò con formidabile voce, gesticolando quasi fosse sul
suo giaciglio un altro che non volesse alzarsi; e la voce
di Zarathustra risuonava in modo così terribile che i suoi
animali, spaventati, gli si accostarono, e da tutte le grotte e da tutti i nascondigli vicini alla caverna di Zarathustra, gli animali fuggirono – volando, saltellando, strisciando, saltando, secondo la natura dei loro piedi e delle loro ali. Zarathustra allora disse:
– Alzati, pensiero vertiginoso, sorgi dal mio profondo! Io sono il tuo canto del gallo e l'alba tua mattutina,
verme addormentato: alzati! La voce mia deve ben svegliarti!
Spezza i lacci delle tue orecchie: ascolta! Giacchè io
voglio che tu parli! Alzati! V'è qui abbastanza tuono
perchè imparino ad ascoltare anche i sepolcri!
Sfrega gli occhi tuoi a fin di scacciare il sonno, la
miopia, l'accecamento. Ascolta me pure con gli occhi
tuoi: la voce mia è un rimedio anche per i ciechi nati.
333
Così parlò Zarathustra F. Nietzsche
E quando ti sarai destato una volta, rimarrai desto per
sempre. Non è mia abitudine, destare dal sonno avi antichi per dir loro di riaddormentarsi!...
Ti muovi, ti distendi e russi? Su, su! non russare ma
parla! Zarathustra ti chiama, Zarathustra l'empio!
Io, Zarathustra, l'affermatore della vita, l'affermatore
della pena, l'affermatore dell'eterno ritorno, è te che
chiamo, il più profondo dei miei pensieri!
O gioia! Tu vieni, – io ti sento! Il mio abisso parla,
l'ultima mia profondità è costretta a far ritorno alla luce!
O gioia! Vieni qui! Dammi la mano... Ah! Lascia! Ah,
ah... disgusto, disgusto, disgusto!... guai a me!
Ma Zarathustra aveva appena dette queste parole che
precipitò al suolo come un morto. Quando tornò in se,
era pallido e tremante; rimase coricato a lungo, e non
volle mangiare nè bere. Per sette giorni restò in quello
stato; ma i suoi animali non l'abbandonarono nè il giorno nè la notte, e soltanto l'aquila volava qualche volta
per cercar cibo. E deponeva presso il giaciglio di Zarathustra ciò che rapiva: di modo che Zarathustra finì per
esser sepolto sotto le bacche gialle e rosse, e i grappoli,
e le mele rosate, le erbe odoranti e le pigne. E giacevano
ai suoi piedi due agnelli che l'aquila aveva, con gran fatica, rubato ai pastori.
Infine, dopo sette giorni, Zarathustra si drizzò sul giaciglio, prese una mela rosata fra le mani, l'odorò e gioì
334
Così parlò Zarathustra F. Nietzsche
della grata fragranza. Allora gli animali credettero giunta l'ora di parlargli:
«O Zarathustra – dissero, – sono sette giorni che tu
giaci con occhi pesanti: non vuoi rimetterti in piedi?
Esci dalla tua caverna: il mondo ti attende come un
giardino. Il vento si transtulla coi profumi carichi che
vogliono venire a te; e tutti i ruscelli vorrebbero correrti
incontro.
Tutte le cose ti sospirano, ora che da sette giorni sei
solo, – esci dalla tua caverna! Tutte le cose vogliono
medicarti.
Venne a te una conoscenza novella, pesante e carica?
Ti sei coricato là come una pasta che fermenta, l'anima
tua si gonfiava e traboccava oltre gli orli».
«O miei animali, rispose Zarathustra, continuate a
ciarlare così e lasciate che ascolti! Mi confortano le vostre chiacchiere: ove si ciarla il mondo mi sembra disteso dinanzi a me come un giardino.
Quale dolcezza v'è nelle parole e nei suoni! Non sono
le parole ed i suoni arcobaleni e ponti illusori fra esseri
separati per sempre?
A ogni anima appartiene un altro mondo, per ogni
anima ogni altra anima è un mondo dell'al di là.
È fra le cose più somiglianti che ingannano i miraggi
più belli; giacchè gli abissi più stretti sono i più difficili
a varcarsi.
335
Così parlò Zarathustra F. Nietzsche
Per me – come vi sarebbe qualcosa fuori di me? Non
v'è nulla di estraneo a me! Ma tutti i suoni me lo fanno
dimenticare; come è dolce poterlo dimenticare!
Non furono dati alle cose nomi e suoni perchè l'uomo
ne riceva conforto? – È dolce follia il linguaggio: parlando l'uomo danza su tutte le cose.
Come è dolce ogni parola, come sono dolci tutte le
menzogne dei suoni! I suoni fanno danzare il nostro
amore sopra variopinti arcobaleni».
«O Zarathustra – dissero allora gli animali – per quelli che pensano come noi, sono le stesse cose che danzano: tutto viene e si tende la mano, e ride e fugge – e ritorna.
Tutto va, tutto ritorna; la via dell'esistenza gira eternamente. Tutto muore, tutto fiorisce di nuovo, il ciclo
dell'esistenza si persegue eternamente.
Tutto si spezza, tutto si ricongiunge, eternamente si
costruisce l'edifizio dell'esistenza. Tutto si separa, tutto
si saluta di nuovo; l'anello dell'esistenza resta eternamente fedele a sè stesso.
A ogni momento l'esistenza comincia; attorno a ogni
«qui» si svolge la palla «là». Ovunque è il centro. Tortuoso è il sentiero dell'eternità».
«O buffoni e organetti! – rispose Zarathustra, sorridendo di nuovo – come bene sapete ciò che in sette
giorni doveva compirsi: – e come quel mostro mi scese
in gola per soffocarmi! Ma coi denti io gli morsi la testa
e lungi da me la sputai.
336
Così parlò Zarathustra F. Nietzsche
E voi – voi già ne avete fatta una canzone! Ma ora
sono qui giacente, stanco d'aver morso e sputato, malato
ancora della mia redenzione.
E voi guardate tutto ciò? O miei animali, siete dunque crudeli anche voi? Avete voluto guardare il grande
dolore come fanno gli uomini? Giacchè l'uomo è il più
crudele di tutti gli animali.
È nell'assistere a tragedie, a lotte di tori, a crocifissioni, che finora fu più lieto qui in terra; e quando inventò
l'inferno, fu, in verità, il suo paradiso quaggiù.
Quando grida l'uomo grande: – subito gli corre vicino
il piccolo; e l'invidia gli fa penzolare fuor dalla bocca la
lingua. Ma egli chiama ciò «compassione».
Vedete il piccolo uomo, soprattutto il poeta – con
quanto ardore accusano le sue parole la vita! Ascoltatele, ma non vi sfugga il piacere ch'egli prova nell'accusare! Questi accusatori della vita, la vita li soggioga con
uno sguardo. «Tu mi ami? – dice la sfrontata – attendi
un poco, non ho ancora tempo per te».
L'uomo è contro sè stesso il più crudele animale; – e
verso tutti quelli che si chiamano «peccatori» e «portatori di croce» e «penitenti», non vi sfugga la voluttà che
è tra i loro lamenti e le accuse!
Ed io stesso – voglio esser con ciò l'accusatore dell'uomo? Ah, miei animali, è necessario il male più grande per il maggiore bene dell'uomo; è l'unica cosa che finora imparai, –
337
Così parlò Zarathustra F. Nietzsche
– il male più grande è la parte migliore della forza
dell'uomo, la pietra più dura per il supremo creatore; bisogna che l'uomo si faccia migliore e più cattivo...
Non sono stato confitto in croce perchè so che l'uomo
è cattivo – ma gridai come nessuno ancora gridò:
«Ahimè! perchè la sua cattiveria peggiore è tanto piccola! Ah, perchè è tanto piccola la sua migliore bontà!».
Il grande disgusto dell'uomo – esso mi ha soffocato
entrandomi in gola, e anche ciò che disse il profeta:
«Tutto è inutile, nulla vale, il sapere soffoca!».
Un lungo crepuscolo mi si strascicava davanti, una
tristezza stanca ed ebbra fino alla morte, che diceva con
voce interrotta dallo sbadiglio:
«Egli sempre ritorna, l'uomo di cui tu sei stanco, il
piccolo uomo» – così diceva la mia tristezza, e zoppicava senza poter addormentarsi.
La terra degli uomini, si trasformava per me in caverna, si fendeva il suo seno, tutto ciò ch'è vivente diveniva
per me umana putredine, e passato in rovina.
I miei sospiri si chinavano su tutti gli umani sepolcri
e non potevan risorgere; i miei sospiri e le mie domande
si rodevano, soffocavano, si lamentavano di giorno e di
notte:
«Ahimè! sempre l'uomo ritorna! Torna sempre il piccolo uomo!».
Li vidi nudi una volta, l'uomo più piccolo e quello più
grande: troppo simili l'uno all'altro – troppo umani, an338
Così parlò Zarathustra F. Nietzsche
che il più grande! Troppo piccolo il più grande! – Fu
quella la mia stanchezza d'ogni esistenza!
E l'eterno ritorno anche di quello più piccolo! Fu questa la mia stanchezza d'ogni esistenza!
Ahimè, disgusto! disgusto! disgusto!... – Così parlò
Zarathustra, sospirando e tremando, giacchè ricordava la
sua malattia. Ma allora non lo lasciarono parlar oltre i
suoi animali.
«Non continuare, convalescente! – così gli risposero i
suoi animali. – Ma esci di qui, va dove il mondo t'attende, come un giardino. Va presso i rosai, le api e gli sciami di colombe! Va soprattutto presso gli uccelli cantori:
perchè t'insegnino il canto!
Poichè il canto s'addice ai convalescenti; quegli che è
sano può parlare. E se colui che è sano vuole canzoni,
vuole altre canzoni che non quelle del convalescente».
«O buffoni e organetti, tacete! – rispose Zarathustra
ridendo degli animali. – Come ben conoscete il conforto
che a me stesso inventai in sette giorni!
Che di nuovo io debba cantare – inventai per me il
conforto e questa convalescenza. Volete anche di ciò
fare una canzone?».
«Cessa di parlare, – da capo gli risposero gli animali,
– tu che sei convalescente, preparati piuttosto una lyra,
una nuova lyra! Giacchè, vedi, o Zarathustra, per i nuovi
tuoi canti t'abbisogna una nuova lyra.
Canta, Zarathustra, e i canti tuoi risuonino come tempeste; guarisci l'anima tua con canti novelli, affinchè tu
339
Così parlò Zarathustra F. Nietzsche
possa portare il tuo grande destino, che non fu ancora il
destino di alcuno!
Poi che i tuoi animali sanno bene chi sei, Zarathustra,
e chi tu devi diventare: ecco, tu sei il profeta dell'eterno
ritorno, – questo è ora il tuo destino!
Tu devi per primo insegnare questa dottrina, – come
questo grande destino non sarebbe esso pure il tuo più
grande pericolo e la più grande tua malattia?
Vedi, noi sappiamo ciò che tu insegni: che tutte le
cose eternamente ritornano, che noi stessi ritorniamo
con esse, che noi fummo già innumeri volte, e tutte le
cose con noi.
Tu insegni che c'è un grande anno del divenire, un
mostro fuor d'ogni limite grande: bisogna che, come
clessidra, esso si capovolga sempre per vuotarsi di nuovo: – di modo che – tutti questi anni si assomiglino, nelle cose più grandi e in quelle più piccole, – di modo che
siamo noi stessi simili a noi, in questo grande anno, nelle maggiori e nelle minime cose.
E se tu volessi ora morire, Zarathustra: ecco noi sappiamo anche come tu parleresti a te stesso: – ma ti supplicano i tuoi animali di non morire ancora!
Tu parlasti senza tremare ed emettesti piuttosto un sospiro di letizia giacchè un grande peso ed una grande
angoscia si leverebbe da te, da te il più paziente. «Ora
muoio e sparisco, diresti, e non sarò più nulla fra un
istante. Le anime sono mortali al pari del corpo. Ma l'intreccio delle cause in cui sono avvolto tornerà un giorno
340
Così parlò Zarathustra F. Nietzsche
– e di nuovo mi creerà! Faccio parte io stesso delle cause d'un eterno ritorno.
Con questo sole tornerò, con questa terra, con quest'aprile e questo serpente – non per una vita nuova, nè per
una vita migliore o somigliante
– ritornerò sempre per questa medesima vita; la stessa, nelle grandi e nelle piccole cose, per insegnare di
nuovo l'eterno ritorno.
– per proclamare di nuovo la parola del grande meriggio della terra e degli uomini, per annunziare di nuovo,
agli uomini, il superuomo.
Dissi la mia parola, la mia parola mi spezza: così
vuole il mio eterno destino, – tramonto come un annunziatore!
L'ora adesso è venuta, nella quale chi sparisce benedice sè stesso. Così finisce il tramonto di Zarathustra».
Quando gli animali ebbero pronunciato queste parole,
tacquero e attesero che Zarathustra dicesse qualcosa; ma
Zarathustra non udiva ch'essi tacevano. Egli giaceva
tranquillo, con gli occhi chiusi, come un dormiente, sebben non dormisse, giacchè s'intratteneva con l'anima
sua. Ma il serpente e l'aquila, trovandolo così silenzioso,
rispettarono il gran silenzio che l'attorniava, e cautamente si allontanarono.
341
Così parlò Zarathustra F. Nietzsche
IL GRAN DESIDERIO
O anima mia, io t'insegnai a dire «oggi» come «una
volta» e «allora», e a danzare la tua ridda sopra tutto ciò
che è qui, e là, e laggiù.
O anima mia, ti liberai da ogni angolo, allontanai da
te la polvere, i ragni e la penombra.
O anima mia, tolsi da te il meschino pudore e la virtù
degli angoli e ti persuasi a star nuda dinanzi a gli occhi
del sole.
Con la tempesta che si chiama «spirito» soffiai sul
tuo mare agitato, ne respinsi ogni nube e soffocai perfino quello strangolatore che si chiama «peccato».
O anima mia, io t'ho dato il diritto di dire «no» come
la tempesta e di dir «sì» come dice «sì» il cielo aperto:
tu sei ora calma come la luce e passi attraverso le tempeste negatrici.
O anima mia, io ti resi la libertà su ciò che è creato e
su ciò ch'è increato: e chi, quanto te, conosce la voluttà
dell'avvenire?
O anima mia, io t'insegnai il disprezzo che non viene
come un tarlo, ma il grande disprezzo, che ama di più
ove disprezza.
342
Così parlò Zarathustra F. Nietzsche
O anima mia, t'insegnai a persuadere in tal modo che
le cause stesse ti s'arrendono: simile al sole che persuade anche il mare a salir alla sua altezza.
O anima mia, levai da te ogni obbedienza, ogni genuflessione, ogni servilità; ti donai io stesso il nome di
«affrancata dalla miseria» e di «destino».
O anima mia, ti diedi nuovi nomi e variopinti trastulli
e ti chiamai «destino», e «circonferenza delle circonferenze», e «cordone ombelicale del tempo», e «campana
azzurra».
O anima mia, donai a bere al tuo dominio terrestre
tutta la mia saggezza, tutti i vini nuovi ed anche i vini
forti, antichissimi, della saggezza.
O anima mia, versai su di te ogni chiarezza, ogni
oscurità, ogni silenzio, ogni desiderio – e allora tu sei
cresciuta per me come un ceppo di vite.
O anima mia, tu ora sei pesante e traboccante di ricchezze, un ceppo di vite dalle gonfie mammelle, carico
di grappoli d'uva d'un bruno dorato: –
– carica e schiacciata dalla tua felicità, nell'attesa e
nell'abbondanza, vergognosa, ancora nell'attesa.
O anima mia, non v'è ora un'anima che ami più della
tua, più pronta all'abbraccio e più vasta! Ove dunque avvenire e passato sarebbero più vicini l'un l'altro, se non
presso di te?
O anima mia, tutto ti diedi, e le mie mani per te si
vuotarono: – e ora! Ora mi dici sorridendo, piena di malinconia: «Chi di noi due deve dir grazie? –
343
Così parlò Zarathustra F. Nietzsche
– non è forse il donatore che deve ringraziare chi accettò d'aver preso? Non è un bisogno donare? Non è pietà prendere?».
O anima mia, comprendo il sorriso della tua malinconia: l'abbondanza tua tende ora ella stessa le mani, piena
di desìo!
La tua pienezza getta i suoi sguardi sui mari muggenti, e cerca ed attende; il desiderio infinito della pienezza
getta uno sguardo attraverso il cielo sorridente degli occhi tuoi!
E, in verità, o anima mia! Chi vedrebbe il tuo sorriso
senza lacrime? Piangono gli angeli stessi a causa della
troppo grande bontà del tuo sorriso.
È la tua bontà, la tua grande bontà, che non vuol nè
lamentarsi nè piangere: e però, anima mia, il tuo sorriso
desidera lacrime e la tremante bocca singhiozzi.
«Non è ogni lacrima un lamento? Ed ogni lamento
un'accusa?» Così tu parli a te stessa, perchè preferisci
sorridere, o anima mia, anzi che diffondere la tua pena,
– diffondere in fiotti di lacrime la pena che ti causa la
tua abbondanza, e tutta l'ansietà della vigna per il vendemmiatore e il suo coltello.
Ma se non vuoi piangere, non piangere fino a sazietà
la tua purpurea mestizia, bisognerà che tu canti, anima
mia! – Vedi, sorrido io stesso, io che te lo predissi:
– cantare con voce potente fino a che diventi silenzioso ogni mare, per il grande tuo desiderio, –
344
Così parlò Zarathustra F. Nietzsche
– fino a che sui mari silenziosi e ardenti, scivoli la
barca, la meravigliosa barca dorata, nell'oro della quale
saltellano tutte le cose buone, maligne, singolari: –
– e molti animali, piccoli e grandi, e tutto ciò che ha
gambe strane e leggere, atte a correre su sentieri di viole, –
– verso il mare dorato, verso la libera barca ed il suo
signore: ma egli è il vendemmiatore che attende con un
coltello di diamante in mano, –
– il grande tuo liberatore, o anima, l'ineffabile – per il
quale soltanto troveranno un nome i canti dell'avvenire.
E, in verità, già il tuo respiro ha il profumo dei canti dell'avvenire, –
– già tu ardi e tu sogni, già bevi assetata ai risuonanti
pozzi consolatori, già riposa la tua mestizia nella beatitudine dei canti a venire! –
O anima mia, tutto ti diedi – anche quello che era il
mio ultimo bene; e tutte le mie mani per te si vuotarono:
– averti detto di cantare: ecco fu questo il mio ultimo
dono!
Dell'averti detto di cantare, parla, dunque, parla: chi
di noi deve ora dir grazie? – Meglio ancora: canta per
me, canta, anima mia! E lasciami ringraziare!
Così parlò Zarathustra.
345
Così parlò Zarathustra F. Nietzsche
L'ALTRA BALLATA
Ho guardato ora negli occhi tuoi, o Vita; vidi oro
scintillare nei tuoi occhi notturni, – questa voluttà fece
cessare i battiti del mio cuore: vidi una barca d'oro scintillare sopra acque notturne, una barca d'oro che affondava, si cullava e di nuovo sorgeva!
Tu gettavi uno sguardo verso il mio piede folle di
danza, uno sguardo ridente, interrogante, voluttuoso.
Due volte soltanto con le tue piccole mani agitasti i
sonagli – e già vibrava il mio piede ebbro di danza.
I miei talloni si tendevano, le dita del mio piede
ascoltavano per comprenderti: non porta il danzatore le
sue orecchie – nelle dita del piede?
Verso di te io saltai: indietreggiasti allora dinanzi al
mio slancio: e mi lambì la lingua dei tuoi lunghi capelli
fuggenti e svolazzanti!
Balzai lungi da te e dai tuoi serpenti: tu ti drizzavi di
già, colta a mezzo, l'occhio colmo di desiderio.
Con obliqui sguardi – m'insegni obliqui sentieri; su
oblique vie impara la malizia il mio piede!
Ti temo vicina, ti amo lontana; la tua fuga m'attira, le
tue ricerche mi arrestano: – io soffro, ma che cosa non
soffrirei per te volentieri!
346
Così parlò Zarathustra F. Nietzsche
Per te, la cui freddezza accende, il cui odio seduce, la
cui fuga avvince, il cui scherno commuove?
– chi non t'odierebbe, grande ammaliatrice, sconvolgitrice, seduttrice, cercatrice, trovatrice? Chi non ti amerebbe, ingenua, impaziente, affrettata, peccatrice dagli
occhi infantili?
Ove mi conduci ora esempio della virtù e dei vizi? Ed
ecco che di nuovo mi fuggi, stordita ed ingrata!
Ti seguo danzando, anche su incerto sentiero. Dove
sei? Dammi la mano! Oppure un dito soltanto!
Vi sono caverne e macchie: noi ci smarriremo! – Fermati! Arrestati! Non vedi tu svolazzare intorno pipistrelli e gufi?
Tu gufo! Tu pipistrello! Tu vuoi beffarti di me? Ove
siamo? È dai cani che imparasti a urlare e a latrare.
Mi mostrasti graziosa i tuoi denti piccoli e bianchi, i
tuoi occhi cattivi mi feriscono a traverso la tua piccola
chioma ricciuta!
Questa è una danza per monti e per valli! Io sono il
cacciatore: vuoi essere il mio cane, il mio camoscio?
Appressati a me! E più rapida, danzatrice maligna!
Ora, in alto! E dall'altra parte! – Guai a te! Saltando caddi io stesso!
Ah, guardami giacere, o petulante! e come imploro la
grazia! Mi piacerebbe seguire con te – più grati sentieri!
I sentieri dell'amore attraverso i variopinti cespugli! Oppure, laggiù, quelli che costeggiano il lago: vi nuotano e
danzano pesci dorati!
347
Così parlò Zarathustra F. Nietzsche
Adesso sei stanca? Vi sono laggiù pecore e aurore:
non è bello dormire quando i pastori suonano il flauto?
Tu sei tanto stanca? là io ti conduco, lascia soltanto
penzolar le tue braccia! Forse tu hai sete? – avrei ben
qualche cosa, ma non la vuol ber la tua bocca!
Oh, questo maledetto serpente, agile, svelto, e questa
strega! Ove sei? Ma sento sul viso i segni della tua
mano, due macchie rosse!
Sono stanco davvero d'essere sempre il tuo pastor pecorone! Per te, strega, ho cantato finora; per me devi tu
adesso – gridare!
Devi danzare e gridare al ritmo del mio scudiscio!
No! Non dimenticai lo scudiscio!
Mi rispose la Vita, turandosi le orecchie graziose:
«O Zarathustra! Non picchiar così terribilmente con
la tua frusta! Lo sai, il rumore uccide i pensieri – ed
ecco che mi vengono pensieri sì teneri.
Noi siamo entrambi gente che non fa nè bene nè
male. Al di là del bene e del male trovammo l'isola nostra e la verde nostra prateria – soli le trovammo, noi
due! Ecco perchè dobbiamo amarci a vicenda!
Ed anche se non ci amiamo dal fondo del cuore, –
dobbiamo forse avversarci se così non ci amiamo?
E tu sai che io t'amo, che t'amo troppo, sovente; e la
ragione è, perchè sono gelosa della tua saggezza! Ah,
questa vecchia, folle saggezza!
Se la tua saggezza fuggisse una volta da te, ah, pur
l'amor mio fuggirebbe da te».
348
Così parlò Zarathustra F. Nietzsche
Detto ciò guardò pensosa dietro di sè ed intorno, e
disse con voce sommessa: «Zarathustra, tu non mi sei
abbastanza fedele! Molto ci vuole perchè tu ami quanto
tu dici; io so che tu vuoi presto lasciarmi.
C'è una vecchia e molto pesante campana: suona la
notte fino alla tua caverna:
– quando senti quella campana sonare a mezzanotte
le ore, tu pensi di lasciarmi fra il primo e l'ultimo rintocco – tu ci pensi, Zarathustra, e so che presto tu vuoi abbandonarmi! –
Sì, risposi, esitando; ma lo sai... E qualcosa le dissi
all'orecchio, tra le rosse anella intrecciate...
«Tu sai ciò, Zarathustra? Nessuno lo sa. –
E noi ci guardammo, e guardammo il verde prato ove
passava il fresco della sera, e insieme piangemmo. Ma
allora la vita m'era più cara della saggezza.
Così parlò Zarathustra.
***
Una!
O uomo! bada!
Due!
Che dice la profonda mezzanotte?
Tre!
«Dormo, dormo, –
Quattro!
«Da un sogno profondo mi sono destato: –
Cinque!
349
Così parlò Zarathustra F. Nietzsche
«Il mondo è profondo,
Sei!
«È più profondo di quanto pensò il giorno.
Sette!
«Profondo è il mio dolore, –
Otto!
«La gioia – più profonda del cordoglio:
Nove!
«Dice il dolore: va via!
Dieci!
«Ma ogni gioia vuole eternità –,
Undici!
«– vuole profonda, profonda eternità! –
Dodici!
Don!
350
Così parlò Zarathustra F. Nietzsche
I SETTE SUGGELLI
(oppure: la canzone del Sì e dell'Amen).
1.
Se sono un indovino e pieno di quello spirito divinatore che cammina sulle alte giogaie, tra due mari, –
tra passato e avvenire, come grave nube – nemico alle
afose bassure, e a tutto ciò ch'è stanco e non può morire
nè vivere;
pronto alla folgore che scoppia nelle tenebre, pronto
al redentore raggio di luce, grave di folgori che dicon
Sì! ridono Sì! ai divinanti bagliori:
– ma felice chi è grave in simile modo! Bisogna in
verità che stia a lungo sospeso sui monti come grande
uragano, colui che deve accendere un giorno la luce dell'avvenire!
E come non bramerei l'eternità, e il migliore anello
nuziale, – l'anello del ritorno?
Non ancora trovai io la donna dalla quale vorrei dei
figliuoli, se non quella donna che amo: giacchè ti amo, o
eternità!
Giacchè io t'amo, o Eternità!
351
Così parlò Zarathustra F. Nietzsche
2.
Se mai la mia collera spezzò i sepolcri, rimosse le
pietre del confine e gettò vecchie tavole rotte dentro gli
abissi:
se mai il mio scherno sparse nel nulla parole decrepite, se sono venuto come una scopa per i ragni, e come
vento purificatore per il lezzo delle vecchie stanze sepolcrali:
se mai mi sono assiso, dove giaccion sepolti i vecchi
dèi, amando e benedicendo il mondo presso i monumenti dei vecchi calunniatori del mondo: –
– giacchè io amo anche le chiese e i sepolcri degli
dèi, quando il cielo splende sereno a traverso le loro
volte diroccate; volentieri seggo come l'erba e il rosso
papavero presso i ruderi delle chiese –
– come non avrei bramosia dell'eternità, del migliore
anello nuziale – l'anello del ritorno?
Mai ancora trovai io la donna dalla quale vorrei aver
figli, se non quella donna che amo: giacchè t'amo, o
eternità
Giacchè t'amo, o Eternità!
3.
Se mai giunse a me un alito del soffio creatore di
quella divina necessità, che costringe anche il caso a
danzare la danza delle stelle: se mai io risi del riso del
352
Così parlò Zarathustra F. Nietzsche
lampo creatore, cui ruggendo obbediente segue il tuono
lungo dell'azione:
– se mai giuocai alla mensa divina della terra, con i
dadi degli dèi, così che la terra tremò e si ruppe, lanciando nell'aria flutti di fiamme: –
– giacchè mensa divina è la terra, tremante di nuove
parole creatrici e d'un divino getto di dadi: –
– come non avrei desiderio dell'eternità, del miglior
anello nuziale – l'anello del ritorno?
Mai ancora trovai la donna dalla quale vorrei aver figli, se non quell'unica donna che amo; giacchè t'amo, o
eternità!
Giacchè t'amo, o Eternità!
4.
Se mai bevvi lungamente alla spumeggiante coppa di
misture e di aromi, in cui son ben mescolate tutte le
cose:
se mai la mia mano versò in ciò ch'è prossimo quel
ch'è remoto, il fuoco nello spirito, la gioia nella pena, e
le cose peggiori nelle migliori:
se sono io stesso un granello di quel sale redentore il
quale fa sì che tutte le cose si mescolino bene nella coppa delle misture: –
– giacchè esiste un sale che lega il bene col male; e il
male più grande è degno di servir come aroma e di far
traboccare dalla coppa la schiuma: –
353
Così parlò Zarathustra F. Nietzsche
– come non avrei desiderio dell'eternità, del migliore
anello nuziale – l'anello del ritorno?
Mai ancora trovai la donna dalla quale vorrei aver figli, se non quella donna che amo; giacchè t'amo, o eternità!
Giacchè t'amo, o Eternità!
5.
Se mi piace il mare e tutto ciò che gli appartiene, e
ancora di più quando mi risponde adirato;
se porto in me questa gioia del cercatore, questa gioia
che spinge la vela verso l'ignoto, se v'è nella mia gioia
la gioia del navigatore:
se mai echeggiò il mio grido giulivo: «sparirono le
coste – cadde ora l'ultima catena –
– l'immensità senza limiti mi rumoreggia intorno,
scintillano lungi da me il tempo e lo spazio, orsù, orsù,
vecchio mio cuore!» –
– come non avrei desiderio dell'eternità, del miglior
anello nuziale – l'anello del ritorno?
Mai ancora trovai la donna dalla quale vorrei aver figli, se non quella donna che amo: giacchè t'amo, o eternità!
Giacchè t'amo, o Eternità!
354
Così parlò Zarathustra F. Nietzsche
6.
Se la mia virtù è virtù di danzatore, se saltai spesso
con ambo i piedi nell'estasi d'oro e smeraldo:
se la mia cattiveria è una cattiveria ridente, cui piacciono i declivi di rose e le siepi di giglio:
– giacchè nel riso tutto ciò che è cattivo si trova insieme, ma fatto santo e beato dalla propria gioia: –
e se questo è il mio alfa e il mio omega, che tutto ciò
ch'è pesante diventi leggero e ogni corpo un danzatore e
ogni spirito un uccello: e in verità è il mio alfa e il mio
omega;
– come non avrei desiderio dell'eternità, del miglior
anello nuziale – l'anello del ritorno?
Mai ancora trovai la donna dalla quale vorrei aver figli, se non quella donna che amo: giacchè t'amo, o eternità!
Giacchè t'amo, o Eternità!
7.
Se mai distesi sopra di me i cieli tranquilli, volando
con le mie ali nel proprio mio cielo:
se mai giocando navigai in profonde lontananze di
luce, e la mia libertà acquistò saggezza d'uccello: –
– giacchè parla così la saggezza d'uccello: «Ecco, non
v'è alto, non v'è basso! Gettati di qui e di là, avanti e indietro, tu che sei leggero! Canta! Non parlar più!
355
Così parlò Zarathustra F. Nietzsche
– «non son tutte le parole fatte per i pesanti? Non son
menzogne tutte le parole a colui che è leggero? Canta!
Non parlar più!» –
– come non avrei desiderio dell'eternità, del miglior
anello nuziale – l'anello dell'eterno ritorno?
Mai ancora trovai la donna dalla quale vorrei aver figli, se non quella donna che amo: giacchè t'amo, o eternità!
Giacchè t'amo, o Eternità!
356
Così parlò Zarathustra F. Nietzsche
PARTE QUARTA ED ULTIMA
Ahimè, dove si fecero sulla terra maggiori follie che
tra i misericordiosi? E che cosa recò tanto danno al mondo quanto la follia dei misericordiosi?
Guai a tutti coloro che amano e non sanno elevarsi al
di sopra della loro compassione!
Così mi disse un giorno il demonio: «Anche Dio ha il
suo inferno: è il suo amore per gli uomini».
E di recente l'intesi dire queste parole: «Dio è morto;
per la sua compassione degli uomini, Dio è morto».
Così parlò Zarathustra, II, p. 136.
357
Così parlò Zarathustra F. Nietzsche
IL SACRIFICIO DEL MIELE
E di nuovo passarono i mesi e gli anni sull'animo di
Zarathustra ed egli non vi badò, ma i suoi capelli divennero bianchi. Un giorno in cui sedeva su di una pietra
dinanzi alla sua caverna, guardando lungi in silenzio –
giacchè da quel luogo si vedeva il mare, molto lontano,
sopra tortuosi abissi – i suoi animali gli girarono intorno
pensierosi e finirono per mettersi di fronte a lui.
«O Zarathustra, dissero, cerchi tu con lo sguardo la
tua felicità?» – «Che importa la felicità! egli rispose, è
lungo tempo che non aspiro più alla felicità, bensì all'opera mia».
«O Zarathustra, risposero gli animali, tu dici così
come uno che è stanco del bene. Non ti sei tu coricato in
un azzurro lago di gioia?» – «O buffoni, rispose Zarathustra sorridendo, come sceglieste bene la similitudine!
Ma voi sapete anche che la mia felicità è pesante e non
come mobile onda: essa mi opprime e non vuol lasciarmi, ed è come pece liquefatta».
Allora gli animali gli girarono intorno pensierosi e di
nuovo gli si posero dinanzi. «O Zarathustra, dissero, è
dunque a causa di ciò che tu diventi sempre più giallo e
cupo, sebbene i tuoi capelli vogliano sembrare bianchi e
358
Così parlò Zarathustra F. Nietzsche
simili a canapa? Vedi, dunque, tu siedi nella tua pece!»
– «Che dite, o miei animali?, rispose Zarathustra ridendo, in verità bestemmiai quando parlai di pece. Ciò che
mi accade, accade a tutti i frutti che maturano. È il miele
delle mie vene che rende il sangue mio più denso e anche l'anima mia più silenziosa» – «Dev'essere così, o
Zarathustra, risposero gli animali appressandosi a lui,
ma non vuoi tu oggi salire sopra un'alta montagna? L'aria è pura oggi, e si può veder più vasta parte di mondo
che mai per l'innanzi.» – «Sì, animali miei – rispose Zarathustra – voi consigliate benissimo e secondo il mio
cuore. Voglio salir oggi su un'alta montagna! Ma fate
che trovi, lassù, del miele a portata di mano; miele di
favo, aureo e bianco, buono e fresco come il ghiaccio.
Giacchè sappiate che lassù voglio fare il sacrificio del
miele».
Ma quando Zarathustra fu giunto alla sommità, egli
congedò gli animali che l'avevano accompagnato, e s'accorse di esser rimasto solo: rise allora di tutto cuore, si
guardò intorno e parlò così:
– Parlai d'offerte e d'offerte di miele; ma non era che
un'astuzia del mio discorso e, in verità, un'utile follia!
Quassù posso parlar più liberamente che non dinanzi
alle caverne degli eremiti, e agli animali domestici degli
eremiti.
Che sacrificio! Io prodigo ciò che mi fu donato, io,
prodigo dalle mille mani: come oserei ancora chiamar
ciò sacrificio?
359
Così parlò Zarathustra F. Nietzsche
E quando chiesi del miele, io desideravo soltanto esca
e dolce visco verso cui tendono avidamente la lingua
anche i burberi orsi, e gli uccelli uggiosi e cattivi:
– la miglior esca di cui hanno bisogno i cacciatori e i
pescatori. Giacchè se il mondo è come una tenebrosa foresta popolata di bestie, giardino di delizia per tutti i
cacciatori selvaggi, mi sembra assomigliare di più e ancor meglio a un ricco mare senza fondo,
– un mare pieno di pesci variopinti, e di crostacei del
quale sarebbero allettati anche gli dèi, di modo che, a
causa del mare, essi diverrebbero pescatori e getterebbero le reti: tanto è ricco il mondo di meraviglie grandi e
piccine!
Sopratutto il mondo degli uomini, il mare degli uomini – è verso di lui che getto il mio amo dorato e dico:
apriti, abisso umano!
Apriti e gettami i tuoi pesci e i tuoi scintillanti crostacei! Con la mia esca migliore adesco oggi per me i più
prodigiosi pesci umani.
È la mia felicità che getto lontano, in tutte le direzioni, fra l'oriente, il mezzogiorno, l'occidente, per veder se
molti pesci umani non impareranno ad abboccare e a dibattersi nella mia felicità,
– finchè, abboccando al mio amo sottile e nascosto, i
variopinti abitatori degli abissi dovranno salire alla mia
altezza, ed al più maligno di tutti i pescatori d'uomini.
Giacchè io sono tale dall'origine, e fino in fondo al
cuore, tirando, attirando, sollevando ed elevando, un
360
Così parlò Zarathustra F. Nietzsche
educatore, un maestro di disciplina, che non disse invano una volta: «Diventa chi sei!»
Dunque salgano adesso gli uomini presso di me; giacchè attendo ancora i segni annunziantimi che giunse il
tempo della mia discesa, non discendo ancora io stesso,
come devo, tra gli uomini.
Ecco perchè attendo qui, scaltro e beffardo, su questi
alti monti, nè impaziente nè paziente, ma piuttosto come
uno che abbia disimparato la pazienza, – giacchè più
non patisce.
Il mio destino, mi concede infatti del tempo: m'avrebbe forse dimenticato? Oppure siede dietro un masso, all'ombra, e acchiappa le mosche?
E, in verità, son riconoscente al mio eterno destino di
non incalzarmi e di concedermi tempo per pazzie e malizie, di modo che oggi ascesi questa alta montagna per
pescare.
Pescò mai alcun uomo su l'alto dei monti? E
quand'anche ciò che voglio quassù sia follia: val meglio
questo che divenire solenne per l'attesa, laggiù, e verde
e giallo –
– impazzito di collera per l'attendere, come una santa
tempesta che giunge urlando dai monti, come un impaziente che grida alle valli: «Ascoltate, oppure vi batto
con le verghe di Dio!»
Non che io sia avverso a tali uomini irritati: li stimo
abbastanza per rider di loro. Comprendo che siano im361
Così parlò Zarathustra F. Nietzsche
pazienti, questi grandi rumorosi tamburi che se non hanno la parola oggi non l'avranno mai più!
Ma io e il mio destino – noi non parliamo all'oggi,
non parliamo al mai: noi abbiamo pazienza per parlare,
e tempo, molto tempo. Giacchè bisognerà pur che venga
un giorno e non potrà passare.
Chi deve venire un giorno e non potrà passare? Il nostro grande Hazar, cioè il nostro grande e remoto regno
umano, il millenario regno di Zarathustra...
Quanto può esser lontano quel «lontano»? e che
m'importa! Non è meno sicuro per me, ed io sto con tutt'e due i piedi su questa base,
– su un'eterna base, su dure, primitive rocce, su questa antica montagna, – la più alta e granitica, alla quale
convergono tutti i venti chiedendo: dove? e donde? e
per dove?
Ridi, su, ridi, mia luminosa e sana malizia! Getta dagli alti monti il tuo brillante riso di scherno! Adescami
con il tuo scintillio il più bel pesce umano!
E tutto ciò che, in ogni mare, mi appartiene, il mio Io
in tutte le cose, ciò pescami fuori, ciò trai in alto fino a
me: ecco quello che attendo io, il più maligno di tutti i
pescatori.
Fuori, fuori, mio amo! Dentro, dentro, esca della mia
felicità! Lascia gocciolare il più dolce tuo succo, o miele
del mio cuore! Mordi, amo mio, nel seno d'ogni cupa
tristezza!
362
Così parlò Zarathustra F. Nietzsche
Fuori, fuori, occhio mio! O quanti mari intorno a te,
quanto umano avvenire tramontante! E sopra me – qual
rosea calma! Qual silenzio senza nubi!
363
Così parlò Zarathustra F. Nietzsche
IL GRIDO DI SOCCORSO
Il giorno seguente Zarathustra sedeva di nuovo sulla
pietra dinanzi alla sua caverna, mentre gli animali erravano pel mondo a portar nuovo cibo – ed anche nuovo
miele; giacchè Zarathustra aveva prodigato e dissipato
fino all'ultimo granello il vecchio miele.
Ma mentre se ne stava là seduto, con un bastone in
mano, seguendo la traccia che l'ombra del suo corpo disegnava per terra, meditando, in verità, nè su lui nè sulla
sua ombra – trasalì a un tratto e fu assalito dalla paura:
poichè aveva veduto un'altra ombra accanto alla sua. E
girandosi sovra sè stesso e alzandosi rapido, vide presso
di sè l'indovino, quello stesso cui aveva un giorno dato
da mangiare e da bere alla tavola sua, il proclamatore
della grande stanchezza, colui che insegnava: «Tutto è
simile, nulla vale, il mondo è privo di senso, la scienza
soffoca». Ma il volto suo s'era frattanto mutato; e quando lo guardò Zarathustra, di nuovo il cuore suo fu sgomento: tanti annunzi funesti e tanti scuri lampi passavano sopra quel volto.
L'indovino aveva compreso ciò che avveniva nell'anima di Zarathustra; passò la sua mano sul volto come per
cancellare qualcosa; altrettanto fece Zarathustra. Quan364
Così parlò Zarathustra F. Nietzsche
do ebbero entrambi riacquistato la calma e si furono
così rinfrancati, si diedero la mano come segno che volevano riconoscersi.
«Sii il benvenuto, disse Zarathustra, o indovino della
grande stanchezza; non sia detto che invano tu fosti il
mio commensale e il mio ospite. Mangia e bevi anche
oggi nella mia casa e perdona che un vecchio giocondo
segga a tavola con te!» – «Un vecchio giocondo? rispose l'indovino scuotendo la testa: chiunque tu sia o voglia
essere, o Zarathustra, tu non lo sarai più a lungo quassù,
– la tua barca non sarà più, tra breve, all'asciutto!» –
«Seggo io dunque all'asciutto?» – chiese ridendo Zarathustra. – Le onde intorno alla tua montagna, rispose
l'indovino, salgono e salgono; le onde dell'immensa miseria e dell'afflizione: esse presto solleveranno la stessa
tua barca, e ti travolgeranno con essa... – Zarathustra
tacque sorpreso. – «Non senti ancora nulla? proseguì
l'indovino: non è forse un fragore e un ruggito che vien
dall'abisso?» – Zarathustra tacque di nuovo e rimase in
ascolto: udì allora un lunghissimo grido che i burroni ripercossero e propagarono, giacchè nessun d'essi voleva
serbarlo: tanto aveva un suono funesto. «Messaggero funesto, disse infine Zarathustra, questo è un grido che invoca soccorso, è il richiamo d'un uomo che esce forse
da un nero mare. Ma che m'importano i pericoli umani!
l'ultima colpa che mi fu riservata, sai tu come si
chiama?»
365
Così parlò Zarathustra F. Nietzsche
– «Pietà! – rispose l'indovino con il cuore in tumulto,
e sollevando le mani. – O Zarathustra, io vengo a farti
commettere la tua ultima colpa!» –
Ed erano appena state pronunciate queste parole, che
il grido di nuovo echeggiò, più lungo ed ansioso di prima, e assai più vicino. «Senti, Zarathustra?, esclamò
l'indovino, è a te ch'è rivolto il grido; è te che esso chiama, vieni, vieni, vieni, è tempo, è il tempo» –
Tacque Zarathustra, turbato e scosso: e chiese infine
come uno esitante in sè stesso: «E chi è mai che mi
chiama laggiù?».
«Tu lo sai, rispose l'indovino in fretta; perchè ti nascondi? È l'uomo superiore che ti chiede soccorso!»
«L'uomo superiore? esclamò Zarathustra assalito da
orrore: che vuole egli? Che vuole mai? L'uomo superiore! Che vuole egli qui?» e si coperse di sudore.
Ma l'indovino non rispose all'angoscia di Zarathustra;
egli ascoltava, ascoltava proteso verso l'abisso. E siccome si prolungava il silenzio, volse indietro lo sguardo e
vide Zarathustra in piedi tremante.
«O Zarathustra, cominciò con voce attristata, tu non
hai l'aspetto di chi è avvolto dalla sua gioia; dovrai danzare per non cadere!
E se tu volessi anche danzarmi dinanzi e saltare le tue
capriole, nessuno potrebbe dirmi: «Guarda, ecco la danza dell'ultimo uomo giocondo!»
Se alcuno che qui cerca tal uomo salisse a questa altezza, salirebbe invano: troverebbe grotte e caverne, na366
Così parlò Zarathustra F. Nietzsche
scondigli per chi si nasconde, ma non pozzi di felicità,
non tesori, non nuovi filoni di gioia.
Gioia – come si potrebbe trovare la gioia presso tali
sepolti, presso tali eremiti! devo ancora cercare l'ultima
gioia sulle isole beate e lontane, tra i mari obliati?
Ma tutto è simile, nulla vale, è inutile ogni ricerca,
più non vi sono isole beate!» –
Così sospirò l'indovino; ma all'ultimo suo respiro, Zarathustra riacquistò la propria serenità e la propria sicurezza come qualcuno che torna alla luce, uscendo da un
antro profondo. «No! No! tre volte no! gridò con voce
sonora e accarezzò la sua barba. So questo ben meglio
di te! vi sono ancora isole beate! non parlar di ciò, piagnone impenitente!
Cessa di guazzare, tu nube di pioggia mattutina! non
sono io già bagnato dalla tua tristezza e fracido come un
cane?
Ma ora mi scuoto per asciugarmi: non stupirne! Non
ti sembro forse cortese? Ma è qui la mia corte!
Per ciò che riguarda il tuo uomo superiore: ebbene
vado subito a cercarlo nelle foreste: è di là che giunse il
suo grido. Forse lo mette in pericolo una bestia selvaggia. Egli è nel mio dominio: non voglio che qui gli accada sventura! E, in verità, vi sono da me molte bestie selvagge».
Con tali parole si preparò Zarathustra a partire; ma
l'indovino gli disse: «O Zarathustra, tu sei uno scaltro! –
367
Così parlò Zarathustra F. Nietzsche
Io lo so: tu vuoi sbarazzarti di me! preferisci salvarti
nelle foreste per inseguire gli animali feroci!
Ma che ti giova ciò? Mi ritroverai di nuovo alla sera;
io sarò assiso nella tua propria caverna, paziente e pesante come un ceppo – e ti attenderò»!
«Sia così, gridò Zarathustra di nuovo incamminandosi, e ciò ch'è mio nella mia caverna appartiene a te pure,
a te ospite mio!
Ma se tu vi trovassi pure del miele, ebbene! Leccalo,
orso brontolone, e addolcisci l'anima tua! Questa sera
saremo infatti buoni compagni, – buoni compagni e lieti
che questo giorno sia passato! E tu stesso devi accompagnare i miei canti con le tue danze, come tu fossi il mio
orso che balla.
Tu non lo credi? Tu scuoti la testa? Ebbene! vecchio
orso! Anch'io, sai, sono indovino!».
Così parlò Zarathustra.
368
Così parlò Zarathustra F. Nietzsche
COLLOQUIO COI RE
1.
Non era ancora passata un'ora dacchè Zarathustra s'era messo in cammino tra le sue montagne e i suoi boschi
quando vide, ad un tratto, un singolare corteo. Proprio
sulla via che voleva prendere s'avanzano due re, ornati
di corone e di cinture di porpora, variopinti come aironi:
spingevano innanzi a loro un asino carico. «Che vogliono questi re nel mio regno?» disse in cuor suo Zarathustra, e in fretta egli si nascose dietro un cespuglio. Ma
quando i re gli furono vicino egli disse a mezza voce,
come qualcuno che parli a sè: «Cosa singolare, singolare! Come s'accorda ciò? Vedo due re – e soltanto un
asino!».
Allora i due re si fermarono, sorrisero e guardaron
dalla parte dove veniva la voce, poi si guardarono in
faccia. «Si pensano tali cose anche da noi, disse il re che
stava a destra, ma non si esprimono».
Il re di sinistra alzò tuttavia le spalle e rispose: «Deve
essere un custode di capre, oppur un eremita che visse
troppo tra le roccie e gli alberi, giacchè la solitudine
guasta essa pure i buoni costumi».
369
Così parlò Zarathustra F. Nietzsche
«I buoni costumi? riprese l'altro re con un tono offeso
ed amaro: – a chi dunque vogliamo sfuggire se non ai
«buoni costumi», alla nostra «buona società?»
Preferirei, in verità, vivere tra gli eremiti e i custodi
di capre anzichè con la nostra plebe dorata e falsa – sebbene si chiami la «buona società»,
– sebbene si chiami, «nobile». Ma là tutto è falso e
putrido; anzitutto il sangue, grazie a vecchie e cattive
malattie ed a più cattivi medici.
Colui che preferisco ed è oggi il migliore, è il contadino sano; egli è rozzo, scaltro, ostinato, e resistente:
questa è oggi la specie più nobile.
Il contadino è oggi il migliore: e la razza dei contadini dovrebbe dominare! ma ora è il regno della plebe –
non mi lascio ingannare intorno a ciò. Plebe significa
mescolanza.
Mescolanza di plebe: tutto alla rinfusa, il santo e il
furfante, il cavaliere e l'ebreo e tutti gli animali dell'arca
di Noè.
I buoni costumi! Ogni cosa è da noi putrida e falsa.
Nessuno sa più venerare; è precisamente a questo che
noi vogliamo sfuggire. Sono cani importuni che indorano le foglie di palma.
Il disgusto mi soffoca, perchè noi, re, divenimmo noi
stessi falsi, mascherati con l'antico e sbiadito fasto degli
avi; medaglie da mostra per i più stolti, i più astuti, e per
tutti coloro che fan oggi commercio della potenza!
370
Così parlò Zarathustra F. Nietzsche
Noi siamo i primi e bisogna che lo sembriamo: siamo
stanchi e disgustati infine di questo inganno.
È dalla plebe che siamo fuggiti, da tutti questi strilloni e mosche livide per lo scrivere, dal lezzo dei mercanti, dagli spasimi e dall'ambizione, dal cattivo alito – uh,
vivere tra la plebe,
– uh, rappresentare i primi della plebe! Ah, schifo!
Schifo! Schifo! Che importa ancora di noi, i re?»
«La tua vecchia malattia t'assale, disse allora il re di
sinistra, ti assale il disgusto, mio povero fratello. Ma tu
sai bene che qualcuno ci ascolta».
Subito, Zarathustra che aveva spalancati gli occhi e
tese le orecchie a quei discorsi si levò dal suo giaciglio,
si diresse verso i re e cominciò:
«Chi vi ascolta, chi si compiace d'ascoltarvi, voi, i re,
quegli si chiama Zarathustra.
Io son Zarathustra che disse un giorno: che m'importa
ormai dei re? Perdonatemi se mi rallegrai quando vi diceste l'un l'altro: «Che importa ancora dei re?»
Ma voi siete qui nel mio regno e sotto il mio dominio:
che potete cercare nel mio regno? Ma forse lungo la via
voi avete trovato ciò che io cerco: io cerco l'uomo superiore».
Quando i re intesero ciò si batterono il petto e dissero
concordi: «Noi siamo riconosciuti!»
Con il brando di queste parole tu squarciasti le tenebre dei nostri cuori. Scopristi la nostra miseria, poichè,
vedi?, noi siamo in cammino per trovare l'uomo supe371
Così parlò Zarathustra F. Nietzsche
riore: l'uomo che ci è superiore sebbene noi siamo re. È
a lui che conduciamo quest'asino. Giacchè l'uomo più
alto deve essere anche sulla terra il più alto signore.
Non v'è peggior calamità, in tutti gli umani destini,
che quando i più potenti della terra non sono al medesimo tempo i primi uomini. È allora che tutto diventa falso e mostruoso.
E quando poi sono gli ultimi e piuttosto bruti che uomini allora la plebe acquista pregio e la virtù plebea
esclama infine: «Ecco, io sola sono virtù!» –
Che udii?, rispose Zarathustra; quanta saggezza presso i re! Io sono rapito e, in verità, già desidero far versi
su questo argomento: –
– i miei versi non saranno forse adatti per tutte le
orecchie. Da molto tempo disimparai ogni riserbo per le
orecchie lunghe. Ma facciamoci animo! Su, via!
(Ma qui accadde che anche l'asino volle dir la sua: e
pronunciò chiaramente ma con malizia I–A).
Una volta – io credo nell'anno uno –
Parlò la Sibilla, ebbra ma non di vino:
«Ahimè, ora questo va male!
«Rovina! Rovina! Il mondo non cadde mai così basso!
«Roma divenne meretrice e un postribolo.
«Il Cesare di Roma divenne bestia, Dio stesso divenne ebreo!»
372
Così parlò Zarathustra F. Nietzsche
2.
I re si compiacquero molto di questi versi di Zarathustra; ma il re di destra disse: «Oh, Zarathustra, come abbiam fatto bene a metterci in cammino per vederti!
Giacchè i tuoi nemici ci mostrarono l'immagine tua nello specchio: tu apparivi in quello con la maschera del
demonio dal riso sarcastico: di modo che avemmo paura
di te.
Ma che importa! I tuoi insegnamenti ci pungevano
sempre le orecchie ed il cuore. Allora finimmo per dire:
che importa il suo volto!
Bisogna che lo ascoltiamo, quegli che insegna': «Voi
dovete amare la pace come un mezzo di nuova guerra, e
la pace breve più che la lunga!»
Nessuno ancora disse mai così ardite parole: «Che
cosa è bene? Essere valorosi è bene. È la buona guerra
che santifica ogni cosa».
Oh, Zarathustra, a tali parole il sangue dei nostri padri
si rimescolò: era come un sermone della primavera rivolto a vecchie botti di vino.
Quando s'incrociavano i brandi, simili a serpenti
chiazzati di sangue, allora i nostri padri si sentivano avvinti alla vita; il sole della pace sembrava loro torpido e
scialbo, e la lunga tregua li faceva vergognosi.
Come sospiravano i nostri padri quando vedevano ai
muri brandi lucenti ed asciutti! Come quelli, essi avevan
373
Così parlò Zarathustra F. Nietzsche
sete di guerra. Una spada vuole infatti ber sangue e scintilla dal desiderio». –
Mentre i re parlavano così, animati della felicità dei
padri loro, Zarathustra ebbe il desiderio di beffarsi del
loro ardore: giacchè erano certamente re molto pacifici,
quelli che aveva dinanzi, dai volti fini e vecchi. Ma si
dominò. «Ebbene! In cammino! diss'egli; eccovi sulla
via, lassù è la caverna di Zarathustra; e questo giorno
deve avere una lunga sera! Ma adesso un grido di aiuto
mi chiama lungi da voi.
La mia caverna sarà onorata se vi prendono posto dei
re per attendere: ma dovrete, in verità, attendere a lungo!... Ma che importa? Dove si impara meglio ad attendere, oggi, che nelle corti? E di tutte le virtù dei re, la
sola che sia rimasta non si chiama oggi: saper
attendere?»
Così, parlò Zarathustra.
374
Così parlò Zarathustra F. Nietzsche
LA SANGUISUGA
E Zarathustra continuò pensoso il suo cammino, internandosi sempre più nel bosco, traversando foreste e
passando accanto alle paludi; ma come accade a tutti coloro che riflettono su cose gravi, egli calpestò senza accorgersene un essere umano. Ed ecco, ad un tratto sentì
sul volto, un grido di dolore, e due bestemmie e venti
imprecazioni: così che nel suo spavento egli alzò il bastone e lo lasciò ricadere sull'uomo da lui calpestato. Ma
al medesimo istante si riebbe dallo spavento ed il suo
cuore rise della follia che aveva commesso.
«Perdonami, disse all'uomo che aveva calpestato e
che si era alzato con collera, e subito di nuovo seduto,
perdonami ed ascolta anzitutto una parabola.
«Come un viandante che sogna cose lontane, su via
solitaria, s'urta per distrazione in un cane che sonnecchia, in un cane disteso al sole: e l'uno e l'altro sobbalzano e s'affrontano come fieri nemici, colti entrambi da
mortale spavento; così fu di noi.
Eppure! Eppure! – quanto poco mancò che s'accarezzassero, quel cane e quel solitario. Forse non son tutt'e
due solitari?»
375
Così parlò Zarathustra F. Nietzsche
«Chiunque tu sia, rispose sempre adirato colui che
Zarathustra aveva urtato, tu ti avvicini a me ancora troppo; non solo col piede ma pur con la tua parabola! Guardami, sono io un cane?» – e dicendo così quegli ch'era
seduto s'alzò e ritirò il braccio nudo dalla palude. Giacchè fino allora era rimasto disteso al suolo; nascosto e
irriconoscibile, come qualcuno che spia, in agguato, la
selvaggina palustre.
«Ma che fai dunque? – esclamò Zarathustra impaurito, vedendo colar molto sangue dal braccio ignudo. –
«Che ti è avvenuto? Ti morse una bestia malvagia, o infelice?»
Quegli che sanguinava rise, sempre ancora adirato.
«Ciò in che ti riguarda? gridò, e voleva continuare la
sua strada... Sono qui a casa mia e nel mio dominio. Chi
vuole m'interroghi, ma non risponderò ad uno sciocco».
«T'inganni, disse Zarathustra pietoso, trattenendolo,
t'inganni: tu non sei qui nel tuo regno, ma nel mio, e qui
non deve accadere sciagura ad alcuno.
Chiamami sempre come vorrai – io sono colui che
debbo essere. Io stesso mi chiamo Zarathustra.
Ebbene! Lassù è il sentiero che conduce alla caverna
di Zarathustra: non è molto lontana – non vuoi tu venire
da me per curare le tue ferite?
Le cose ti furono avverse in questa vita, infelice: prima ti morse la bestia, poi ti calpestò l'uomo!»
Ma quando l'altro udì il nome di Zarathustra, si trasformò. «Che m'accade? gridò, quale altra preoccupa376
Così parlò Zarathustra F. Nietzsche
zione ho ancor nella vita se non quella di quest'unico
uomo che è Zarathustra, e d'un animale che vive di sangue, la sanguisuga?
A causa della sanguisuga giacevo presso la palude, simile a un pescatore, e il mio braccio disteso era già stato
morso dieci volte, quando una sanguisuga più bella volle gustare il mio sangue, Zarathustra medesimo!
O felicità! O miracolo! Sia benedetto il giorno che mi
attirò in questa palude. Sia benedetta la miglior ventosa
vivente, la gran sanguisuga della coscienza,
Zarathustra!».
Così parlava quegli che fu urtato da Zarathustra; e
Zarathustra si rallegrò delle sue parole e del modo delicato e riverente nel quale venivano pronunziate. «Chi
sei? chiese porgendogli la mano; molte cose rimangono
fra noi da chiarire e da rasserenare: ma mi sembra che
già sorga il giorno, luminoso e puro».
«Io sono il coscienzioso dello spirito, rispose l'interrogato, e nelle cose dello spirito è difficile che vi sia uno
più severo, più scrupoloso, più duro di me, se non colui
dal quale imparai, Zarathustra medesimo.
Meglio non sapere che saper molte cose a metà. Meglio essere un folle per conto proprio, che un saggio nell'opinione altrui! Io – vado al fondo: – che importa che
sia piccolo o grande? Che si chiami palude oppure cielo? Mi basta un pezzo di terra largo come la mano; purchè sia davvero terra solida!
377
Così parlò Zarathustra F. Nietzsche
Un pezzo di terra largo come la mano: per starci su in
piedi. Nella vera scienza della coscienza non v'è nulla di
grande e nulla di piccolo».
«Allora sei forse quegli che cerca la sanguisuga? domandò Zarathustra; tu la insegui sin nel fondo più remoto, tu coscienzioso?».
«O Zarathustra, l'altro rispose, sarebbe una mostruosità; come oserei fare una simile cosa?
Ma quel di cui son maestro e conoscitore, è il cervello della sanguisuga: – ecco il mio mondo.
Ed è pure un mondo! Ma perdona se qui si manifesta
il mio orgoglio, giacchè su questo campo, non ho il mio
simile. Ecco perchè dissi «quì è il mio dominio».
Da quanto tempo io insegno quest'unica cosa, il cervello della sanguisuga, perchè più non mi sfugga la lubrica verità! Qui è il mio regno!
Ecco perchè gettai via tutto il resto, perchè tutto mi
divenne indifferente; e molto vicino alla mia scienza
giace la mia nera ignoranza.
La mia coscienza dello spirito esige da me che io sappia una cosa e che ignori tutto il resto; io son disgustato
di tutti i mediocri dello spirito, i vaporosi, i sentimentali,
i perplessi.
Là dove cessa la mia probità, sono cieco e voglio esser cieco. Ma dove voglio sapere, voglio anche esser
probo, cioè duro, severo, stretto, crudele, implacabile.
Ciò che tu dicesti un giorno, Zarathustra: «Lo spirito
è la vita che incide esso stesso la vita» è ciò che mi con378
Così parlò Zarathustra F. Nietzsche
dusse e sedusse alla tua dottrina. E in verità, col mio
proprio sangue ho aumentato la propria mia scienza».
«Si vede», interruppe Zarathustra, poichè il sangue
continuava a colare dal braccio nudo del coscienzioso.
Vi si erano infatti appese dieci sanguisughe.
«O strano compagno, quanti insegnamenti contiene
tale evidenza, cioè te stesso! Ed io non oserei forse versarli tutti nelle tue orecchie severe.
Ebbene! Separiamoci qui! Ma molto bramerei ritrovarti. Lassù è il cammino che conduce alla mia caverna.
Tu devi, stanotte, essere il benvenuto tra gli ospiti miei.
Vorrei pure fare un'ammenda verso il tuo corpo per
l'oltraggio che ti fece Zarathustra col piede; è ciò a cui
rifletto. Ma ora un grido urgente d'aiuto mi chiama lungi
da te».
Così parlò Zarathustra.
379
Così parlò Zarathustra F. Nietzsche
IL MAGO
1.
Ma costeggiando una roccia, Zarathustra vide, non
lontano, al di sotto di lui, sullo stesso cammino, un
uomo che si dibatteva come un ossesso e poi cadde prono, a terra. «Ferma! – disse allora Zarathustra al suo
cuore – quegli dev'essere l'uomo superiore, è da lui che
proviene quel sinistro grido d'aiuto, – voglio vedere se
posso soccorrerlo». Ma quando egli accorse al luogo
ove l'uomo giaceva per terra, trovò un vecchio tremante,
dagli occhi fissi; e la fatica di Zarathustra per rialzarlo e
rimetterlo in piedi, fu vana... L'infelice sembrò non avvedersi neppure che presso di lui v'era qualcuno; non
cessava al contrario di guardare di qui e di là, con gesti
commoventi, come un abbandonato dal mondo e isolato.
Ma infine, dopo molto tremare ed ansare e dibattersi,
egli cominciò a lamentarsi così:
Chi mi riscalda, chi m'ama ancora?
Date calde mani!
Date cuori brucianti!
Disteso, pieno di brividi,
Come un moribondo al quale si riscaldano i piedi –
380
Così parlò Zarathustra F. Nietzsche
Scosso, ahimè! da febbri ignote.
Tremante dinanzi ad acuti ghiaccioli di brina,
Cacciato da te, pensiero!
Innominabile! Velato! Pauroso!
Cacciatore dietro le nubi!
Da te fulminato,
Occhio pieno di scherno che nell'oscurità mi contempli
Così giaccio,
Mi curvo, mi torco, m'angoscio,
Da tutti gli eterni martirii,
Colpito
Da te, cacciatore più crudele di tutti,
Tu, ignoto dio!
Colpisci più forte!
Colpisci ancora una volta!
Trafiggi, spezza il mio cuore!
Perchè tormentarmi
Con frecce acuminate?
Che miri di nuovo,
Non stanco dell'umano soffrire,
Con malizioso lampo divino negli occhi?
Tu non vuoi uccidere;
Martirizzare soltanto, martirizzare?
Perchè – martirizzarmi,
Tu sconosciuto Dio maligno? –
Ah! Ah! tu t'accosti, strisciante,
In questa mezzanotte?
381
Così parlò Zarathustra F. Nietzsche
Che vuoi tu? Parla!
Tu mi stringi, mi opprimi –
Ah! sei già troppo vicino!
Via! Via!
Respirare mi senti,
E spii il mio cuore
Tu, geloso –
Ma di che dunque geloso?
Vattene! Vattene! Perchè la scala?
Vuoi tu dentro
Nel cuore,
Introdurti, e nei miei più segreti
Pensieri?
Impudente! Ignoto! – Ladro!
Che vuoi rapire?
Che vuoi ascoltare?
Che vuoi estorcere,
Tu che torturi!
Tu – Dio carnefice!
Oppure devo, simile al cane,
Rotolarmi dinanzi a te?
Abbandonandomi ebro, fuori di me,
Scodinzolarti il mio amore?
Invano! Picchia ancora,
O più crudele tra i pungiglioni! No,
Non il cane – la tua selvaggina soltanto son io,
O più crudele tra i cacciatori!
Il più fiero tuo prigioniero,
382
Così parlò Zarathustra F. Nietzsche
Tu brigante dietro le nubi...
Parla infine!
Che vuoi tu, che spii il cammino, da me?
Tu che ti celi nei lampi! Ignoto! Parla,
Che vuoi tu, ignoto dio?
Come? Un riscatto?
Che vuoi tu come riscatto?
Chiedi molto – te lo consiglia il mio orgoglio!
E parla breve – te lo consiglia l'altro mio orgoglio!
Ah! Ah!
Me – tu vuoi? Me?
Me – tutto?...
Ah! Ah!
E tu mi tormenti, folle che sei,
Torturi la mia fierezza?
Donami amore – chi ancora mi scalda?
Chi mi ama ancora? – Da' mani calde,
Da' cuori brucianti,
Da' a me, il più solitario,
Che il ghiaccio, ah! sette volte, il ghiaccio
Presso gli stessi nemici.
Fa illanguidire,
Torna, sì abbandonati
Nemico più atroce,
Te – a me!...
383
Così parlò Zarathustra F. Nietzsche
Scomparve!
Fuggì egli stesso,
Il mio ultimo solo compagno,
Il mio grande nemico,
Il mio ignoto,
Il mio dio carnefice!
– No! Torna indietro
Con ogni tuo supplizio!
All'ultimo di tutti i romiti,
Ritorna!
Tutti i miei torrenti di lagrime corrono
A te, il fiume!
E la mia ultima fiamma del cuore
Divampa per te!
Oh, torna indietro,
Mio Dio sconosciuto! Mio dolore! Mia ultima gioia!
2.
Ma Zarathustra non potè, allora, più trattenersi, prese
il suo bastone e picchiò con tutte le sue forze su colui
che si lamentava. «Fermati! gli gridò con viso adirato:
taci, o commediante! Falsario di monete! Mentitore spudorato! Ti riconosco bene!
Io ti riscalderò le gambe, malvagio negromante, so
abbastanza, come si fa a riscaldare i tuoi pari!».
384
Così parlò Zarathustra F. Nietzsche
«Smetti, disse il vecchio balzando in piedi, non picchiarmi più, o Zarathustra! Il mio fu uno scherzo!
Tali cose fan parte del mio mestiere; volevo metterti
alla prova dandoti questo saggio! E, in verità, penetrasti
bene nell'intimo mio!
Ma tu pure – non mi desti piccola prova di te stesso.
Tu sei duro, saggio Zarathustra. Duramente colpisci con
le tue «verità», il tuo nodoso bastone mi costringe a dirti
– questa verità!»
– Non adularmi – rispose Zarathustra, sempre irritato
e cupo in volto, – o grande istrione! Tu sei falso: perchè
mi parli di verità?
Tu pavone tra i pavoni, mare di vanità, qual parte hai
rappresentata dinanzi a me, o negromante maligno?
Chi dovevo credere quando ti lamentavi così?».
«Il penitente dello spirito, disse il vecchio; ecco quello ch'io rappresentavo: tu stesso inventasti una volta tal
nome –
– il poeta, il mago, che rivolge infine contro sè stesso
il suo spirito, colui ch'è trasformato, e rabbrividisce per
la propria scienza cattiva e cattiva coscienza.
E confessalo francamente: ci volle assai tempo, Zarathustra, prima che tu scopristi i miei artifici e la mia
menzogna. Tu credevi alla mia miseria, quando tenevi la
mia testa fra le tue mani, –
– e ti udii lamentare: «lo si amò troppo poco, troppo
poco!».
385
Così parlò Zarathustra F. Nietzsche
Dell'averti ingannato fino a tal segno si rallegrava la
mia malignità».
«Tu devi averne ingannati di quelli più astuti di me,
duramente Zarathustra rispose. Io non mi guardo dagli
ingannatori, devo essere senza prudenza; così vuole il
mio destino.
Ma tu – devi ingannare; abbastanza ti conosco per saperlo! Bisogna che le tue parole abbiano sempre un senso da interpretarsi in due, tre, quattro modi. Anche ciò
che tu confessasti non era nè vero abbastanza nè abbastanza falso per me!
Cattivo coniatore di false monete, come potresti fare
altrimenti? Imbelletteresti perfino la tua malattia, se ti
mostrassi nudo al tuo medico.
E così imbellettasti dinanzi a me la tua menzogna,
quando dicesti: «l'ho fatto soltanto per ischerzo!» Vi era
anche del serio là dentro; tu sei qualcosa come un penitente dello spirito!
Io indovino: tu divenisti il mago del mondo, ma verso
te stesso più non ti rimane nè menzogna nè astuzia – per
te stesso tu sei sfatato!
Tu mietesti il disgusto come tua unica verità. Nessuna
parola è più genuina per te, bensì la tua bocca: lo schifo,
cioè, che v'è su di essa».
«Chi sei tu dunque?, gridò allora il vecchio negromante, in tono di sfida. Chi ha il diritto di parlare così, a
me, il più grande vivente del giorno?» – e un livido
386
Così parlò Zarathustra F. Nietzsche
sguardo lanciò l'occhio suo, a Zarathustra. Ma subito si
trasformò e disse con tristezza:
«O Zarathustra, sono stanco di ciò; l'arte mia mi disgusta, io non sono grande, e finger che vale? Ma tu lo
sai pure – cercai la grandezza!
Volli rappresentare un grand'uomo, e molti ne convinsi; ma questa menzogna superò la mia forza. Per essa
mi spezzo.
O Zarathustra; tutto in me è menzogna: ma che mi
spezzo – questo mio spezzarmi è vero!».
«Ti onora, disse Zarathustra, l'aria cupa, e rivolto al
suolo lo sguardo; ti onora aver cercato la grandezza, ma
ciò ti tradisce insieme. Tu non sei grande.
Vecchio negromante maligno, ciò che tu hai di migliore e di più onesto, ciò che in te onoro, è che da te
stesso ti sei stancato e hai detto: «Io non sono grande».
È in questo che io ti onoro qual penitente dello spirito: perchè l'esser sincero, sia pure per un attimo, è degno di lode.
Ma dimmi, chi cerchi tu nelle mie foreste e tra le mie
rupi? E se per me ti ponesti lungo il mio cammino, quale
prova volevi da me? in che cosa volevi tentarmi?»
Così parlò Zarathustra; e gli brillavano gli occhi. Il
vecchio mago fece una pausa e poi disse: «Ti tentai?
No, io cerco soltanto.
Oh, Zarathustra, io cerco qualcuno sincero, probo,
semplice, che abbia un solo significato, l'uomo della ret387
Così parlò Zarathustra F. Nietzsche
titudine, vaso di saggezza, santo della conoscenza, un
uomo grande!
Non lo sai tu dunque o Zarathustra? Io cerco Zarathustra».
Ci fu allora un lungo silenzio tra i due; ma Zarathustra s'immerse in sè stesso e chiuse gli occhi. Poi tornando al suo interlocutore, prese la mano del mago e disse
pieno di gentilezza e d'astuzia:
«Ebbene! Ecco lassù la via che conduce alla caverna
di Zarathustra, là puoi trovare colui che cercasti.
E chiedi consiglio ai miei animali, all'aquila mia ed al
mio serpente: ti aiuteranno a cercare. Ma la mia caverna
è vasta.
È vero che io stesso – non vidi ancora un uomo grande. Per ciò ch'è grande, l'occhio del più sottile è oggi ancora troppo grossolano. È il regno della plebe.
Molti già ne trovai, e si gonfiavano e s'innalzavano
mentre il popolo gridava: «Vedete dunque, un grande
uomo!» Ma a che giovano tutti i mantici! il vento ne
esce infine.
Scoppia infine la rana che s'era troppo gonfiata: e n'esce il vento. Bucare chi s'è gonfiato è ciò che chiamo un
divertimento piacevole. Sappiatelo, ragazzi!
L'oggi appartiene alla plebe: chi sa ancora, ciò ch'è
grande od è piccolo? Chi cercò mai con successo la
grandezza? I pazzi soltanto: i pazzi hanno fortuna.
388
Così parlò Zarathustra F. Nietzsche
Tu cerchi uomini grandi, mirabile folle? Chi ti insegnò questo? È oggi il momento opportuno? O maligno
cercatore, perchè – mi tenti?» –
Così parlò Zarathustra, riconfortato nel cuore; e ridendo proseguì la sua via.
389
Così parlò Zarathustra F. Nietzsche
FUOR DI SERVIZIO
Ma Zarathustra aveva da poco tempo lasciato il negromante, quando vide nuovamente qualcuno sedere
lungo la via che percorreva, un uomo lungo e nero con il
volto pallido e scarno, che lo turbò profondamente.
«Guai a me! – diss'egli nel suo cuore – vedo afflizione
mascherata, ciò mi sembra appartenere ai preti: che vogliono essi nel mio regno?
Come! Mi sono appena incontrato in quel mago ed
ecco un altro negromante passa sul mio cammino, –
– uno stregone qualsiasi che impone le mani, un
oscuro taumaturgo per la grazia di Dio, qualche muto
calunniatore del mondo, se lo porti via il diavolo!
Ma il diavolo non è mai al suo posto quando si avrebbe bisogno di lui; sempre giunge troppo tardi, questo
maledetto nano; questo maledetto piede storto!».
Così imprecava Zarathustra, impaziente in cuor suo, e
pensava come avrebbe potuto passare dinanzi all'uomo
nero con la faccia rivolta altrove: ma ecco, avvenne altrimenti; giacchè allo stesso momento, colui che sedeva
lo scorse, e simile a chi riceve improvvisamente una
grazia, balzò in piedi e si diresse verso Zarathustra.
390
Così parlò Zarathustra F. Nietzsche
«Chiunque tu sia, viandante errante, diss'egli, aiuta
uno smarrito, un vecchio cui potrebbe qui venir male.
Questo mondo mi è straniero e lontano; sentii anche urlare bestie feroci, e colui che avrebbe potuto ricoverarmi, è sparito egli medesimo.
Cercai l'ultimo uomo pio, un santo, un eremita, che,
solo nella sua foresta, non aveva ancor sentito dire ciò
che oggi sa tutto il mondo».
«Che cosa sa oggi tutto il mondo?» chiese Zarathustra. «Questo, forse, che non vive più il vecchio Dio nel
quale credette un giorno la gente?».
«L'hai detto, rispose tristamente il vecchio. Ed ho servito quest'antico Dio fino alla sua ultima ora.
Ma adesso sono fuori di servizio, sono senza padrone
e, ciò non ostante, non libero; e inoltre non sono mai lieto se non nei miei ricordi.
Ecco perchè ascesi queste montagne, per celebrar
nuovamente una festa come s'addice a un vecchio pontefice, ad un vecchio padre della chiesa; giacchè devi sapere che sono l'ultimo papa! Una festa di pio ricordo e
di culto divino.
Ma ora morì egli stesso, l'uomo più pio, quel santo
della foresta che ringraziava Dio senza posa con sussurri
e con canti. Non lo trovai quando scopersi la sua capanna – scorsi invece due lupi che urlavano a cagione della
sua morte – giacchè tutti gli animali lo amavano; allora
fuggii. Venni dunque invano in queste foreste e montagne? Ma il mio cuore si decise a cercarne un'altro, il più
391
Così parlò Zarathustra F. Nietzsche
pio di quelli che non credono in Dio – a cercar Zarathustra!».
Così parlava il vecchio, e guardava con occhio penetrante quegli che gli stava in piedi, dinanzi; ma Zarathustra afferrò la mano del vecchio papa e la contemplò a
lungo, con ammirazione.
«Vedi dunque venerabile», disse poi, «che bella mano
affilata. Questa è la mano di qualcuno che sempre benedisse. Ma ora essa stringe quella di colui che tu cerchi:
di Zarathustra.
Io sono Zarathustra, l'empio, che dice: chi è più empio di me, affinchè io mi rallegri del suo
insegnamento?» –
Così parlò Zarathustra penetrando con lo sguardo i
pensieri più intimi del vecchio pontefice. Infine questi
comincio:
«Colui che l'amava e lo possedeva di più è quello
stesso che di più lo perdette: –
– guarda, tra noi due non sono io forse, adesso, il più
ateo? Ma chi potrebbe rallegrarsene?» –
«Tu lo servisti fino alla fine? – chiese pensieroso Zarathustra dopo un lungo e profondo silenzio – e tu sai
come è morto? È vero quanto si dice, che l'abbia strangolato la sua compassione,
– la pietà di veder l'uomo sospeso alla croce senza poter sopportare che l'amore per gli uomini divenisse il
suo inferno ed infine la sua morte?»...
392
Così parlò Zarathustra F. Nietzsche
Ma il vecchio pontefice non rispose; distolse paurosamente lo sguardo con un'espressione dolorosa e cupa.
«Non ci pensar più, rispose dopo una lunga riflessione Zarathustra, guardando sempre il vecchio negli occhi.
Non ci pensar più; egli è perduto. E sebbene ti torni
ad onore non dir che bene di tal morto, tu sai però quanto me, chi egli era, e ch'egli seguiva vie singolari.
«Detto a tre occhi» disse rasserenato il vecchio papa
(giacchè egli era cieco da un occhio) «circa le cose di
Dio, io son più dotto di Zarathustra – e ne ho il diritto.
Il mio amore servì Dio per lunghi anni, la mia volontà
seguì sempre la sua. Ma un buon servitore sa tutto, ed
anche certe cose che il padrone nasconde a sè stesso.
Era un Dio nascosto, pieno di miti. In verità non ebbe
un figlio che per vie storte. Sulla soglia della sua fede
sta l'adulterio.
Chi lo esalta quale un Dio d'amore non possiede un'idea abbastanza elevata dell'amore stesso. Questo Dio,
non voleva forse esser anche giudice? Ma colui che
ama, ama al di là del castigo e della ricompensa.
Quand'era giovane, questo Dio dell'Oriente, era duro
e vendicativo, ed edificò un inferno per il piacere dei
suoi prediletti.
Ma divenne infine vecchio, tenero, molle e pietoso,
più somigliante a un avo che a un padre, somigliando
anzi meglio ad una vecchia nonna barcollante.
393
Così parlò Zarathustra F. Nietzsche
E sedeva così, avvizzito, nel suo cantuccio, presso la
stufa; dolendosi delle gambe indebolite, stanco del mondo, stanco della volontà; e soffocò un giorno per la troppo grande pietà di sè stesso».
«Vecchio pontefice» disse allora Zarathustra, «hai veduto ciò coi tuoi occhi? Può ben darsi che sia avvenuto
così: così, e anche altrimenti. Quando muoion gli dèi,
muoiono sempre molte specie di morti.
Ebbene! In un modo o nell'altro – egli non è più. Egli
ripugnava ai miei occhi ed alle mie orecchie, non potrei
rimproverargli nulla di peggio.
Amo tutto ciò che ha chiaro lo sguardo e parla con
franchezza. Ma lui – lo sai bene, vecchio prete, aveva
qualcosa della tua specie, della specie sacerdotale, era
equivoco. Anche oscuro era. Quanto non s'adirò contro
di noi, perchè non sapevamo comprenderlo! Ma perchè
non parlava più chiaramente?
E se era colpa delle nostre orecchie, perchè ci diede
orecchie che l'intendevano male? Se c'era del limo nelle
nostre orecchie, ebbene! chi ve lo mise?
Troppe cose non riuscirono a lui, il vasaio che non
aveva finito d'imparare la sua arte. Ma ch'egli si sia vendicato sui suoi vasi e sulle sue creature perchè gli erano
mal riuscite – questo fu un peccato contro il buon gusto.
Vi è pure un buon gusto nella pietà; questo buon gusto disse alla fine: «Via con un simile Dio! Meglio non
aver Dio, meglio che ciascuno si fabbrichi col suo pu394
Così parlò Zarathustra F. Nietzsche
gno la sorte, meglio essere folli, meglio esser Dio noi
stessi!».
«Che sento?» disse allora il vecchio pontefice tendendo le orecchie: «O Zarathustra, tu sei più pio di quanto
credi, con la incredulità! Ti convertì un Dio all'empietà.
Non è forse la tua stessa pietà che t'impedisce di credere in Dio? E la tua grande rettitudine finirà per condurti di là del bene e del male!
Vedi un po' ciò che ti fu riservato! Tu hai occhi, una
mano e una bocca predestinati a benedire dall'eternità.
Non si benedisce con la mano soltanto.
Presso di te, sebben tu voglia essere l'empio maggiore, sento un segreto profumo d'incenso, una fragranza di
lunghe benedizioni: mi sento bene e male ad un tempo.
Lascia che sia ospite tuo, o Zarathustra, per una notte
soltanto. In nessun luogo sulla terra mi sentirei meglio
che presso di te!».
«Amen! Sia così! – gridò Zarathustra con gran meraviglia, – lassù è il sentiero che porta alla caverna di Zarathustra.
E in verità, vorrei condurti ivi io stesso, venerabile,
poi che amo tutti gli uomini pii. Ma mi chiama adesso,
urgente, un grido di aiuto, lungi da te.
Nel mio dominio non deve accadere sciagura a nessuno: in buon porto è la mia caverna. E più di tutto vorrei
ricondurre sulla terra ferma gli afflitti e rimetterli salvi
sulle loro gambe.
395
Così parlò Zarathustra F. Nietzsche
Ma chi ti toglierebbe dalle spalle la tua melanconia?
Io sono, per far ciò, troppo debole. In verità dovremmo
attendere a lungo perchè qualcuno risvegliasse il tuo
Dio.
Il vecchio Dio, infatti, non vive più: e egli è morto
davvero». –
Così parlò Zarathustra.
396
Così parlò Zarathustra F. Nietzsche
L'UOMO PIÙ BRUTTO
E di nuovo Zarathustra errò per le foreste e i monti; e
gli occhi suoi cercavano senza posa, ma da nessuna parte poteva vedersi colui che egli voleva vedere, il grande
sofferente che invocava soccorso. Ma lungo tutto il
cammino, egli si rallegrava in cuor suo ed era riconoscente. «Quante buone cose mi diede questa giornata, si
diceva, per compensarmi di averla incominciata male.
Quali bizzarri interlocutori trovai!
Voglio tritare a lungo le loro parole come dolci granelli; il mio dente li macinerà e li ridurrà in polvere, finchè non mi coleranno come latte nell'anima!».
Ma allo sbocco di un sentiero che s'avvolgeva intorno
a uno scoglio, subito mutò il paesaggio, e Zarathustra
entrò nel regno della morte. Si ergevano là, punte nere e
rosse: e non v'era erba nè volo di uccello. Giacchè tutti
gli animali fuggivano quella valle, anche le bestie feroci; soltanto una specie di grossi serpenti verdi, orribili,
venivano a morirvi quando erano vecchi. I pastori chiamavano la valle: Tomba dei Serpenti.
Ma Zarathustra s'immerse in tetri ricordi, poichè gli
sembrava di essersi trovato già in quella valle. E gli si
fece pesante lo spirito: cosicchè egli si mise a camminar
397
Così parlò Zarathustra F. Nietzsche
lentamente, sempre più lentamente, e s'arrestò infine.
Ma allora guardando bene egli vide qualche cosa d'informe lungo la strada, quasi umana figura, e però con
poco d'umano, qualcosa d'innominabile. E d'un tratto
Zarathustra fu assalito da una grande vergogna per aver
veduto con gli occhi tal cosa; arrossendo fino alla cima
dei suoi bianchi capelli, egli distolse lo sguardo, ed alzò
il piede per lasciare quel luogo nefasto. Ma subito un
suono echeggiò nel deserto: venne dal suolo quasi un
mormorio e un ribollimento, come quando l'acqua gorgoglia e singhiozza nei tubi chiusi, di notte; e finì per
essere voce umana e umana parola: che diceva così:
«Zarathustra, Zarathustra! indovina il mio enigma!
parla! parla! qual'è la vendetta contro il testimonio?
Io t'attiro indietro dove liscio è il ghiaccio! Bada,
bada, che il tuo orgoglio qui non si rompa le gambe!
Tu ti credi saggio, o fiero Zarathustra! indovina dunque l'enigma, tu che spezzi le noci più dure, – l'enigma
che sono io! Parla; chi sono io!»
Ma quando Zarathustra ebbe udito queste parole, –
che pensate passasse nell'anima sua? fu assalito da compassione; e d'un tratto cadde a terra come una quercia,
che dopo aver resistito ai colpi di molti boscaioli cade
pesantemente con spavento di quelli che volevano abbatterla. Ma in breve risorse, e il suo volto si fece duro.
«Io ti riconosco bene – diss'egli con voce sonora – tu
sei l'assassino di Dio! lasciami andare.
398
Così parlò Zarathustra F. Nietzsche
Tu non sopportasti colui che ti vedeva – che ti vedeva
sempre dovunque, tu, il più brutto degli uomini. Tu ti
vendicasti del tuo testimonio!».
Così parlò Zarathustra e già si disponeva ad andarsene: ma l'innominabile afferrò un lembo della sua veste e
cominciò a gorgogliare di nuovo, ed a cercare parole
«Rimani! diss'egli infine –
– rimani! Non andar oltre! Io indovinai quale scure ti
ha percosso: salve, o Zarathustra, che sei di nuovo in
piedi!
Tu hai indovinato, lo so, ciò che passa nell'anima di
colui che uccise Dio – l'assassino di Dio. Rimani! Siedi
dunque presso di me, e non sarà invano.
Verso di chi andrei se non verso di te? Rimani, siediti. Ma non guardarmi! Onora così la mia bruttezza...
Essi mi perseguitano: tu sei ora il mio supremo rifugio.
Non con il loro odio mi perseguitano, non coi loro
aguzzini: oh!, io mi riderei di una tale persecuzione, ne
andrei fiero e giocondo!
Il successo non arrise forse fin qui a quelli che furono
più perseguitati? E colui che bene perseguita impara a
seguire facilmente: – ed è infatti già dietro!... Ma è la
loro compassione che mi perseguita,
– è la loro compassione che fuggo ed è contro di essa
che cerco rifugio presso di te. O Zarathustra, proteggimi, tu mio rifugio supremo, tu il solo che mi indovinò:
399
Così parlò Zarathustra F. Nietzsche
– tu indovinasti che passa nell'anima di quegli che uccise Dio. Resta! e se vuoi andartene, viaggiatore impaziente, non prendere il cammino dal quale io son venuto. Quel cammino è funesto.
Ti adiri con me, perchè da lungo ti parlo così? Perchè
già ti consiglio... Ma sappilo, son io il più brutto tra gli
uomini –
– colui che ha pure i piedi più grandi e pesanti. Ovunque io passai, il cammino è cattivo. Io sconcio e guasto
tutte le strade.
Ma vidi che tu volevi passare silenzioso presso di me,
e m'accorsi del tuo rossore; ti riconobbi perciò, Zarathustra.
Un altro qualsiasi m'avrebbe gettato la sua elemosina,
la sua pietà con lo sguardo e con la parola. Ma non son
mendicante abbastanza, tu indovinasti –
– son troppo ricco, ricco di cose grandi – terribili, di
bruttezza, d'inesprimibilità! La tua vergogna, o Zarathustra, mi fece onore!
Con fatica sfuggii dalla ressa dei compassionevoli,
per trovare chi, solo tra tutti, insegna oggi che «la compassione è importuna» – e sei tu, Zarathustra!
Sia pietà di un Dio o di uomini: la compassione è
contro il pudore. E il non voler soccorrere può essere
cosa più nobile che non la virtù pronta sempre all'aiuto.
Ma questa è oggi chiamata dalla piccola gente la virtù
per eccellenza, la compassione; essi non hanno rispetto
400
Così parlò Zarathustra F. Nietzsche
per la grande sventura, la grande bruttezza, la grande
difformità.
Il mio sguardo passa al di sopra di tutti costoro, come
un cane guarda oltre il dorso delle pecore belanti. Sono
esseri piccoli, grigi, lanosi, pieni di buona volontà.
Come un airone che guarda sdegnoso, col capo eretto
oltre alla palude; così io guardo oltre il brulichio delle
piccole onde grigie, delle volontà delle anime piccole.
Troppo a lungo si diede ragione a questa piccola gente:
fu così che si diede loro, infine, la stessa potenza – ora
essi insegnano: «è buono soltanto ciò che dice buono la
gente piccina».
E si chiama oggi «verità» ciò che disse il predicatore
sorto in mezzo a loro, quello strano santo e avvocato
della gente piccina che testimoniò di sè stesso «io –
sono la verità».
Quel presuntuoso fece gonfiar da troppo tempo la cresta alla gente piccina – egli che proclamando «io sono la
verità» insegnava un grande errore.
Si diede mai più cortese risposta a tal presuntuoso?
Eppure, Zarathustra, tu gli passasti dinanzi, dicendo
«No! no! Tre volte no!».
Tu ponesti gli uomini in guardia contro il suo errore,
tu fosti il primo a mettere in guardia contro la pietà, –
non tutti, non nessuno, ma te ed i tuoi.
Tu ti vergogni della vergogna dei grandi dolori, e, in
verità, quando dici: «Dalla compassione una gran nube
s'eleva, attenzione, voi uomini!».
401
Così parlò Zarathustra F. Nietzsche
– Quando tu insegni: «Tutti i creatori sono duri, ogni
grande amore è al di sopra della sua compassione»: o
Zarathustra come mi sembri conoscere bene i segni del
tempo!
Ma tu stesso – bada alla tua stessa pietà. Giacchè
molti vi sono che camminano verso di te, molti di quelli
che soffrono, dubitano, disperano, s'annegano e gelano.
Ti metto in guardia anche contro di te. Tu indovinasti
il mio enigma peggiore e migliore, me stesso e quello
che feci. Io conosco la scure che ti minaccia. Ma egli –
doveva morire; vedeva con occhi che tutto vedevano,
vedeva le profondità e gli abissi dell'uomo, tutte le sue
vergogne, le sue brutture nascoste.
Non conosceva pudore la sua pietà; egli s'insinuava
nei luoghi più immondi dell'essere mio. Doveva morire,
quel curioso fra tutti, quell'indiscreto, quel misericordioso all'eccesso.
Mi vedeva senza riposo; dovetti vendicarmi di un tal
testimonio – oppure non vivere più.
Il Dio che tutto vedeva, anche l'uomo: questo Dio doveva morire! L'uomo non sopporta che viva un tal testimonio».
Così parlò il più brutto tra gli uomini. Ma Zarathustra
s'alzò, e s'accinse a partire, poichè si sentiva gelare fin
nelle viscere.
«Essere innominabile», disse, «tu m'hai messo in
guardia, contro la tua strada. Per ringraziartene ti cedo
la mia; guarda, lassù c'è la caverna di Zarathustra.
402
Così parlò Zarathustra F. Nietzsche
La mia caverna è grande e profonda e ha molti angoli;
anche il più misterioso trova là il suo nascondiglio.
E vi sono anche fessure e crepacci per gli animali che
strisciano, volano e saltano.
Ma tu, bandito che t'esulasti, non vuoi vivere tra gli
uomini e tra l'umana pietà? Ebbene, fa come me! Così
imparerai anche da me! impara soltanto quegli che agisce.
Comincia a parlare con i miei animali! L'animale più
fiero, e l'animale più accorto – siano per noi due i veri
consiglieri!».
Così parlò Zarathustra e proseguì il suo cammino, più
pensieroso di prima e più lentamente; giacchè chiedeva
a sè molte cose, e non trovava facilmente risposta.
«Quanto è povero l'uomo!», pensava in cuor suo,
«quanto è brutto, gonfio di fiele e pieno di nascosta vergogna!
Mi si dice che l'uomo ama sè stesso! Ahimè, come
grande dev'essere questo amore di sè! Quanto disprezzo
ha da vincere!
Anche costui s'amava sprezzandosi – egli è per me un
grande amatore, e un gran sprezzatore.
Mai m'incontrai in alcuno che si sprezzasse di più:
questa pure è altezza. Ahimè! Era forse costui l'uomo
superiore del quale avevo udito il grido?
Amo i grandi spregiatori. Ma l'uomo è qualcosa che
deve essere superata».
403
Così parlò Zarathustra F. Nietzsche
IL MENDICANTE VOLONTARIO
Quando Zarathustra ebbe lasciato il più brutto fra gli
uomini si sentì rabbrividire nella solitudine, giacchè
molti pensieri freddi e solitari passarono in lui, di modo
che le sue stesse membra ebbero l'impressione del freddo. Ma, procedendo sempre, in salita e in discesa, passando accanto a verdi prati, o ad aride pianure che erano
forse state in altri tempi letto di impetuosi torrenti, il suo
cuore ne ricevette conforto e calore.
«Che m'accadde? – egli si chiese, – qualcosa di caldo
e di vivido mi ristora e dev'essere vicino a me.
Già sono meno solo: compagni sconosciuti e fratelli
mi s'aggirano intorno, il loro caldo respiro commuove
l'anima mia».
Ma guardandosi intorno per cercare i consolatori della sua solitudine: ecco, vide delle vacche riunite presso
un'altura; il loro calore e la loro vicinanza l'avevan riscaldato. Quelle vacche sembravano seguir però con attenzione un discorso, e non badavano a colui che si
avanzava.
Ma quando Zarathustra fu giunto presso di loro, egli
udì chiaramente levarsi una voce umana; ed esse avevano visibilmente la testa volta al loro interlocutore.
404
Così parlò Zarathustra F. Nietzsche
Allora Zarathustra salì in fretta quell'altura e sbandò
gli animali, giacchè temeva fosse avvenuta là qualche
sciagura che la compassione delle vacche avrebbe difficilmente saputo soccorrere. Aveva però sbagliato; poichè, ecco, un uomo sedeva per terra e sembrava voler
convincer le bestie di non temer di lui, uomo pacifico,
dolce predicatore delle montagne, dagli occhi del quale
traspariva la stessa bontà. «Che cerchi tu qui?», gridò
con stupore Zarathustra.
«Che cerco? rispose. – La stessa cosa che cerchi tu,
turbatore della pace! cioè la felicità sulla terra.
Ecco perchè vorrei che le vacche m'insegnassero la
loro saggezza! giacchè, sappilo, è tutta la mattina che
parlo ad esse, e stavano per rispondermi: perchè le disturbi?
Se noi non torniamo indietro e non diventiamo come
le vacche non possiamo entrare nel regno dei cieli.
Giacchè v'è una cosa che dovremmo imparar da loro il
ruminare.
E, in verità, se l'uomo conquistasse anche l'intero
mondo e non imparasse quell'unica cosa, il ruminare: a
che gli gioverebbe? Giacchè non si libererebbe dalla sua
afflizione,
– dalla sua grande afflizione che si chiama oggi disgusto: e chi dunque non ha oggi il cuore pien di disgusto, pieni gli occhi e la bocca? Anche tu! anche tu! Ma
guarda invece le vacche!».
405
Così parlò Zarathustra F. Nietzsche
Così parlò il predicatore della montagna, volgendo lo
sguardo a Zarathustra – giacchè fin allora gli occhi suoi
eran rimasti fissi, con amore, alle vacche: – ma subito il
suo volto si trasformò. «Chi è colui al quale io parlo?
gridò spaventato alzandosi ratto da terra.
«Questo è l'uomo senza disgusto, Zarathustra, lui
stesso, quegli che superò il gran disgusto; è l'occhio, è la
bocca, è il cuore di Zarathustra medesimo».
E parlando così egli baciava la mano di colui al quale
si rivolgeva, e traboccavano i suoi occhi di lagrime, e
tutto si comportava come se un dono o un prezioso tesoro gli fosse d'un tratto caduto dal cielo. Ma le vacche
guardavan stupite quanto accadeva.
«Non parlare di me, uomo strano ed amabile!» Zarathustra rispose sottraendosi alle sue tenerezze; «parlami
prima di te! Non sei tu il mendicante volontario, che
gettò una volta lungi da sè una grande ricchezza, –
– che si vergognò della sua ricchezza e dei ricchi, e
fuggì tra i poveri, per donar loro la sua abbondanza e il
suo cuore? Ma essi non l'accolsero...».
«Essi non mi accolsero, disse il mendicante volontario, tu lo sai pure. Ecco perchè andai infine presso le bestie e presso le vacche».
«Questo imparasti, – interruppe Zarathustra, – quanto
è più difficile donar bene che ricevere bene; e che donar
bene è un'arte, e la suprema e più ingegnosa arte della
bontà».
406
Così parlò Zarathustra F. Nietzsche
«Oggi in modo speciale, rispose il mendicante volontario, oggi in cui tutto ciò che è basso si è ribellato, sollevato, e fatto presuntuoso a suo modo: proprio come la
plebe.
Giacchè, lo sai, giunse l'ora per la grande insurrezione della plebe e degli schiavi, l'insurrezione funesta,
lunga, lenta: essa cresce sempre di più.
Oggi si ribellano i piccoli contro tutto ciò che è beneficio oppure elemosina; che i ricchi stiano in guardia!
Guai a colui che, simile ad una bottiglia panciuta,
gocciola da un collo troppo stretto: – a tali bottiglie oggi
s’ama rompere il collo.
L'avida cupidigia, l'invidia biliosa, l'iraconda sete di
vendetta, la superbia della plebe: tutto ciò mi spruzzò il
volto. Non è più vero che i poveri siano felici. E il regno
dei cieli è presso le vacche».
«E perchè non è presso i ricchi? – domandò Zarathustra, per tentarlo mentre allontanava le vacche che andavan fiutando familiarmente quell'apostolo della pace.
«Perchè mi tenti? – rispose costui – tu lo sai meglio
di me. Che cosa dunque mi spinse verso i più poveri, o
Zarathustra? Non era forse il disgusto per i nostri ricchi?
– di quei galeotti della ricchezza, che con l'occhio
freddo e con loschi pensieri, sanno trar vantaggio dalle
peggiori immondizie, galeotti che appestano il cielo –
– di quel volgo dorato e falso, gli avi del quale furon
borsaioli, avvoltoi, raccoglitori di cenci, e le cui madri
407
Così parlò Zarathustra F. Nietzsche
erano procaci, voluttuose, volubili: – giacchè non differivano dalle meretrici –
– plebe in alto, plebe in basso. Che importano oggi i
«poveri» e i «ricchi!» Disimparai questa distinzione, e
fuggii lontano, ognor più lontano, fino a che giunsi presso a queste vacche».
Così parlò quel pacifico, e sudava, e ansava per le
proprie parole: di modo che nuovamente stupiron le
vacche. Ma Zarathustra, mentre costui parlava così duramente, lo guardava sempre in volto, con un sorriso e
scuoteva silenziosamente la testa.
«Tu ti fai violenza, o predicatore della montagna,
adoperando così aspre parole. La tua bocca e i tuoi occhi non son nati per tali durezze.
E neppure il tuo stomaco, a quanto mi sembra; giacchè non è fatto per ciò che è collera ed odio e furore. Il
tuo stomaco ha bisogno di alimenti più dolci: tu non sei
un macellaio.
Mi sembri piuttosto un erbivoro e un vegetariano.
Forse tu macini il grano. Ma di certo tu sei avverso ai
piaceri carnali e tu ami il miele.
«M'indovinasti davvero – rispose il mendicante volontario, con il cuore sollevato; amo il miele e macino il
grano giacchè cercai ciò che richiede al palato e rende
l'alito puro – anche ciò che richiede molto tempo, un lavoro che occupi per tutta la giornata i pigri e gli oziosi.
408
Così parlò Zarathustra F. Nietzsche
Ma queste vacche avanzarono tutti gli altri: esse inventarono il ruminare e lo stendersi al sole. Si astengono
pure da tutti i grandi pensieri che opprimono il cuore».
«Ebbene! disse Zarathustra – dovresti anche vedere i
miei animali, l'aquila mia ed il mio serpente, – non v'è il
loro pari sopra la terra.
Guarda, ecco il cammino che conduce alla mia caverna: sii ospite mio questa notte. E parla con i miei animali della felicità degli animali, – fino a che rientri io stesso. Giacchè ora un grido d'aiuto mi chiama in fretta lungi da te. Troverai pure nella mia dimora miele nuovo,
miele freschissimo ed aureo: mangiane!
Ma ora prendi rapidamente congedo dalle tue vacche,
uomo bizzarro e grazioso! Sebbene ciò ti rincresca.
Giacchè esse ti sono le tue più sincere amiche e maestre!».
«Ad eccezione di uno che amo anche di più» rispose
il mendicante volontario: «Tu stesso sei buono, o Zarathustra, e miglior d'ogni vacca!».
«Su, vattene via, adulatore ostinato!» gridò Zarathustra, con cattiveria, «perchè mi vuoi corrompere con la
tua lode e con il miele della tua adulazione?».
«Via, vattene lungi da me!» gridò ancora una volta
alzando il bastone sul mendicante volontario: ma questi
fuggì via di corsa.
409
Così parlò Zarathustra F. Nietzsche
L'OMBRA
Ma era appena scomparso il mendicante volontario,
quando Zarathustra, solo di nuovo con sè medesimo, udì
un'altra voce che lo chiamava gridando: «Fermati, Zarathustra! attendimi dunque! Sono io, Zarathustra, io, la
tua ombra!» Ma Zarathustra non attese, giacchè l'assalì
un improvviso dispetto per la gran folla che v'era presso
i suoi monti: «Ove andò la mia solitudine?» egli si disse.
Ne ho già troppi: questa montagna pullula d'esseri
umani; il mio regno non è più di questo mondo, ho bisogno di nuove montagne.
La mia ombra mi chiama! Che importa la mia ombra!
M'insegua! – io – le sfuggirò».
Così parlò Zarathustra al suo cuore, fuggendo. Ma
quegli ch'era dietro di lui lo seguiva: così ch'erano in tre
a correre l'un dietro l'altro; prima il mendicante volontario, poi Zarathustra, e terzo ed ultimo l'ombra di lui. Ma
non corsero a lungo così, che già Zarathustra rifletteva
alla propria follia, e d'un colpo scuoteva, lungi da sè, il
suo dispetto e il suo disgusto.
«Come! diss'egli; le cose più strane non accaddero
forse sempre, tra noi, santi e vecchi eremiti?
410
Così parlò Zarathustra F. Nietzsche
In verità, la mia follia è cresciuta sulle montagne! Ora
sento sei gambe di vecchi pazzi trottare dietro di me!
Ma ha il diritto, Zarathustra, d'aver paura di una ombra? E, infin dei conti, mi sembra ch'essa ha gambe più
lunghe delle mie».
Così parlò Zarathustra, ridendo con gli occhi e con
tutti i suoi visceri. S'arrestò, e ratto si volse – ed ecco,
quasi rovesciava l'ombra che l'inseguiva: poichè gli era
tanto vicina ed era così debole. E quando l'esaminò con
lo sguardo si spaventò come dinanzi a un improvviso
fantasma: tanto gli parve adusta, logora e vecchia quella
sua persecutrice.
«Chi sei? – domandò improvvisamente Zarathustra;
Che fai tu qui? E perchè ti chiami l'ombra mia? Tu non
mi piaci».
«Perdonami – l'ombra rispose – che sia io; e se non ti
piaccio, ebbene, o Zarathusta! lodo te ed il tuo buon gusto.
Sono un viandante che da lungo cammina alle tue calcagna: sempre in moto, ma senza mèta ed anche senza
dimora: così che poco mi manca per essere l'ebreo errante, senonchè io non sono nè ebreo nè eterno.
Come? debbo sempre essere in moto? ognor senza
tregua, sospinto dal gorgo del vento? O terra, tu divieni
per me troppo rotonda!
Già mi posi su ogni superficie; come la polvere stanca, m'addormentai sugli specchi e sulle vetrate. Tutto mi
411
Così parlò Zarathustra F. Nietzsche
toglie alcunchè, nulla mi dona, ed io divengo sottile – e
per poco non rassomiglio ad un'ombra.
Ma sei tu, Zarathustra, che da maggior tempo ho seguito ed inseguito; e sebbene mi sia nascosta fui ancor
sempre l'ombra tua migliore: ovunque sedesti, anch'io
sedetti.
Errai con te nei mondi più remoti e più freddi, simile
a spettro che è lieto di correre su tetti invernali e sopra
la neve.
Con te aspirai a tutto ciò ch'è vietato, più cattivo e
lontano: e se in me v'è qualche virtù, questa è certamente il disprezzo d'ogni proibizione.
Con te infransi tutto ciò che il mio cuore ha adorato,
rovesciai tutti i limiti e tutte le imagini, inseguendo i desiderii più pericolosi – e in verità passai una volta sovra
tutti i delitti.
Con te disimparai a credere nelle parole, e nei valori e
nei grandi nomi! Quando il diavolo muta la pelle non
cambia forse insieme anche il nome? Giacchè è pelle
anche il nome. Il diavolo stesso, forse è pelle.
«Nulla è vero, tutto è permesso»: così dicevo per stimolarmi.
Mi gettai, testa e cuore, nelle più gelide acque. Ahimè! Quante volte ne uscii rossa al pari di un gambero!
Ahimè, dove andò la mia bontà, il mio pudore, la mia
fede nei buoni? Ah, dov'è quella leggiadra innocenza
che un dì io possedeva, l'innocenza dei buoni, e delle
nobili loro menzogne?
412
Così parlò Zarathustra F. Nietzsche
Troppo spesso, in vero seguii da presso, servile, la
verità: allora mi metteva il piede sul collo. Credevo alcuna volta mentire, ed ecco! era allora soltanto che toccavo – la verità.
Troppe cose mi si rivelarono: non me ne importa ora
più nulla. Nulla più vive di quello che amo – come potrei amare ancora me stesso?
«Vivere secondo il mio desiderio, o non viver del tutto»: ecco quello che voglio; vuol così anche il più santo.
Ma, ahimè, come posso ancora provar piacere?
C'è ancora per me, una mèta – uno scopo? Un porto
verso il quale tende la mia vela?
Un buon vento? Ahimè, soltanto quegli che sa ove è
diretto, sa pure qual'è il buon vento, e il vento che a lui è
propizio.
Che mi rimase? Un cuore stanco e impudente; una
volontà incostante, ali mal sicure, una spina dorsale
spezzata.
Questa ricerca della mia dimora: o Zarathustra, tu lo
sai, questa ricerca fu la mia prova crudele; e mi divora.
Ov'è la mia dimora? Ne chiedo, la cerco e la cercai,
ma non l'ho trovata. O eterno dovunque, o eterno in nessun luogo, o eterno invano!».
Così parlò l'ombra e s'allungava alle sue parole il viso
di Zarathustra. «Tu sei l'ombra mia! – diss'egli infine,
con tristezza.
413
Così parlò Zarathustra F. Nietzsche
Non è piccolo il tuo pericolo, spirito libero e viaggiante! Avesti una cattiva giornata: bada che non la segua sera anche peggiore!
I vagabondi come te, si senton felici alla fine, anche
in una prigione. Vedesti mai come dormono i delinquenti in prigione? Dormono in pace, gioiscono della
nuova loro sicurezza.
Bada che non ti faccia prigioniero infine una fede angusta, un'illusione dura e severa! Giacchè d'ora innanzi,
tu sei sedotto e tentato da tutto ciò che è solido e stretto.
Tu hai smarrito la mèta: ah, come potrai desolarti o
consolarti d'una simile perdita? Non smarristi – anche il
tuo cammino?
Povera, errante, visionaria, stanca farfalla! Vuoi aver
tu questa sera un riposo e un asilo? Sali allora alla mia
caverna!
Ecco il cammino che conduce alla mia caverna. Ed
ora devo prestamente fuggire da te. Già si distende
come un'ombra sovra di me.
Voglio correre solo, perchè di nuovo mi sia chiaro
d'intorno.
Ecco perchè debbo ancora star desto ed allegro. Ma
questa sera, da me – si danzerà!».
Così parlò Zarathustra.
414
Così parlò Zarathustra F. Nietzsche
MEZZOGIORNO
– Zarathustra corse e corse, ma non trovò più nessuno, e fu solo e ritrovò sempre soltanto sè stesso. Allora
gioì della sua solitudine e l'assaporò e pensò a cose buone – lungamente. Ma a mezzodì, quando il sole si trovava proprio sopra la testa di Zarathustra, egli passò dinanzi ad un vecchio albero curvo e nodoso, strettamente
abbracciato dal ricco amore di un ceppo di vite, di modo
che non si scorgeva il tronco: pendevan da l'albero, offrendosi copiosi al viandante, grappoli dorati. Allora Zarathustra provò desiderio di estinguere la sua sete e di
staccare un grappolo: ma, mentre stava per distendere il
braccio ad afferrarlo l'assalì un altro desiderio ancora
più forte: il desiderio di coricarsi ai piedi dell'albero, all'ora del pieno meriggio, per dormire. Questo fece Zarathustra, e appena fu disteso al suolo, nel silenzio e nel
segreto dell'erba multicolore, la leggera sua sete si estinse ed egli si addormentò... Giacchè, come dice il proverbio di Zarathustra: «una cosa è più necessaria dell'altra».
Ma i suoi occhi restavano aperti – essi non si saziavano
infatti di guardare e di lodar l'albero e l'amore del ceppo
di vite. E addormentandosi, Zarathustra disse così al suo
cuore:
415
Così parlò Zarathustra F. Nietzsche
«Silenzio! Silenzio! Non divenne forse perfetto il
mondo in questo momento? Che dunque m'accadde?
Simile a un vento grazioso che danza invisibile su liscie superfici marine, leggero, leggero come una piuma:
così – danza il sonno sovra di me.
Non mi chiude gli occhi, lascia desta l'anima mia. È
leggero in verità, leggero come una piuma.
Esso mi persuade, non so come... mi blandisce nell'intimo con carezzevole mano, e mi costringe. Sì, mi
costringe a distendere l'anima mia: –
– come diventa lunga e stanca l'anima mia singolare!
La sera del settimo giorno giunse per lei in pieno meriggio? Errò essa a lungo, felice, tra le cose buone e mature?
Essa s'allunga, s'allunga – sempre di più. Essa giace
tranquilla, la mia anima strana. Essa gustò troppe cose
buone; questa tristezza dell'ora la opprime, essa torce la
bocca.
– Come una nave che entrò nel porto suo più tranquillo: – s'addossa ora alla terra, stanca del viaggio lungo e
del mare incerto. Non è più fedele la terra?
Quando questa nave si stringe amorosamente alla terra: – basta allora che un ragno mandi a lei dalla terra i
suoi fili, e non occorre corda più solida.
Come una stanca nave nel più tranquillo suo porto;
così mi riposo io adesso vicino alla terra, fedele e fidente, in attesa di venir avvinto a lei con invisibili fili. Oh,
felicità! felicità! Vuoi forse cantare, anima mia? Tu gia416
Così parlò Zarathustra F. Nietzsche
ci nell'erba. Ma ecco l'ora segreta e solenne, in cui nessun pastore suona il flauto.
Attenzione! il calore di mezzogiorno batte sui campi.
Non cantare! Silenzio! Il mondo è perfetto.
Non cantare, uccello dei campi, o anima mia! Non bisbigliare! Guarda dunque... Silenzio! Dorme il vecchio
meriggio e muove la bocca: non beve forse in questo
momento una goccia di felicità –
– una vecchia goccia densa d'aurea felicità, di vino
dorato? Scivola sopra di lui la sua felicità sorridente.
Così – ride un Dio. Silenzio! –
– «Quanto poco basta per la felicità!» così dissi un
giorno, credendomi saggio. Ma era una bestemmia:
l'imparai dopo. I pazzi accorti parlano meglio.
Appunto di ciò ch'è più lieve, silenzioso, leggero,
d'un fruscio d'una lucertola, d'un sospiro, d'un momento,
d'un batter d'occhi – di poca cosa è formata la miglior
felicità. Silenzio.
Che mi successe? Ascolta! Fuggì dunque il tempo?
Non cado io? non caddi – ascolta! nel pozzo dell'eternità?
Che mi succede! silenzio!, sento pungermi – ahi, –
nel cuore? nel cuore! O spezzati, spezzati cuore, dopo
tale felicità, dopo simile trafittura!
Come? non divenne forse perfetto il mondo, in questo
momento? Rotondo e maturo? Oh, l'anello aureo e rotondo, dove fuggì? Io l'inseguo!
417
Così parlò Zarathustra F. Nietzsche
Silenzio... –» (e qui Zarathustra distese le membra e
sentì che dormiva).
«Su! disse a sè stesso, o dormiglione! Pigro! Su, su,
vecchie gambe! È tempo, è il tempo. Vi resta ancora
buona parte di cammino da fare.
Cedeste al sonno, ma per quanto tempo? Una mezza
eternità! Su, su mio vecchio cuore! Quanto tempo ti sarà
necessario dopo un tal sonno per risvegliarti?».
(Ma di nuovo s'addormentava, e l'anima sua resisteva
e si difendeva; e si pose contro di lui): – «Lasciami dunque! Silenzio! Non è adesso il mondo perfetto? Oh, la
palla aurea e rotonda».
«Levati su –, disse Zarathustra, – piccola ladra, piccola oziosa! Come? Sempre stirarsi, sbadigliare sospirare,
cadere al fondo del pozzo profondo?
Chi sei dunque, o anima mia!» (e si spaventò in quell'istante, giacchè un raggio di sole cadeva dal cielo sopra il suo viso).
«O cielo al di sopra di me – diss'egli con un sospiro, e
si pose a sedere, – tu mi guardi? Tu ascolti l'anima mia
singolare?
Quando berrai tu questa goccia di rugiada che cadde
su tutte le cose del mondo, – quando berrai tu quest'anima singolare –
– quando, pozzo dell'eternità! Tu meriggio sereno e
terribile del mezzogiorno! Quando berrai tu di nuovo
l'anima mia?»
418
Così parlò Zarathustra F. Nietzsche
Così parlò Zarathustra, e si levò dal giaciglio ai piedi
dell'albero, quasi uscisse da un'ebbrezza strana; ed ecco
il sole stava ancora sopra il suo capo. Ma da ciò qualcuno potrebbe inferir con ragione che Zarathustra non
avesse dormito a lungo.
419
Così parlò Zarathustra F. Nietzsche
IL SALUTO
Fu solo nel tardo pomeriggio che Zarathustra, dopo
lunghe e vane ricerche, dopo aver molto vagato, fece ritorno alla sua caverna. Ma quando si trovò di fronte ad
essa, e distante solo una ventina di passi, accadde ciò
che adesso egli meno attendeva; udì nuovamente l'acuto
grido di soccorso. E, cosa strana! esso proveniva questa
volta, dalla sua caverna. Ma era un grido lungo, singolare e molteplice, e Zarathustra notò distintamente che si
componeva di molte voci: sebbene paresse, a distanza, il
grido di un'unica bocca.
Zarathustra si slanciò allora verso la sua caverna ed
ecco! quale spettacolo l'attendeva dopo tale concerto!
Giacchè sedevano tutti gli uni presso gli altri coloro nei
quali s'era incontrato lungo il giorno: il re di destra e il
re di sinistra, il vecchio mago, il papa, il mendicante volontario, l'ombra, il coscienzioso dello spirito, il triste
indovino e l'asino; ma il più brutto tra gli uomini s'era
messo in capo una corona e s'era cinto di due sciarpe di
porpora, – poichè, come tutti i deformi, gli piaceva mascherarsi e nascondere la propria bruttezza. Ma in mezzo a quella accolta di afflitti stava l'aquila di Zarathustra, inquieta, irte le penne, poichè doveva rispondere a
420
Così parlò Zarathustra F. Nietzsche
troppe cose per le quali non aveva risposte la sua superbia: e gli si era attorto al collo l'accorto serpente.
Con grande stupore mirò tutto ciò Zarathustra; poi
considerò ad uno ad uno i suoi ospiti; con benigna curiosità, leggendo nell'anima loro, e stupì nuovamente.
Frattanto i convenuti s'erano levati da sedere; e con rispetto attendevano che Zarathustra parlasse. E così parlò
Zarathustra:
«Voi disperati! Voi singolari! Fu dunque il vostro grido di aiuto che udii? Ora so pure dove si può cercare colui che invano oggi cercai: l'uomo superiore: –
– egli siede nella mia caverna, l'uomo superiore! Ma
perchè mi stupisco! Non fui io stesso ad attirarlo verso
di me con offerte di miele e con gli astuti richiami della
mia felicità?
Mi sembra che voi mal v'intendiate, con cuore arcigno, voi che chiamate soccorso mentre sedete qui insieme. È necessario che prima venga qualcuno, –
– qualcuno che vi faccia ridere di nuovo, un buon
compagno allegro, un danzatore, uno scapestrato, oppure un pazzo: – che ve ne pare?
Perdonatemi dunque, o voi disperati, che vi parli così
volgari parole, indegne, in verità, di simili ospiti! Ma
voi non indovinate ciò che fa petulante il mio cuore: –
– Siete voi stessi e lo spettacolo di voi, perdonatemi!
Giacchè guardando chi dispera, ognuno riprende coraggio, ognuno si crede forte abbastanza – per consolare un
disperato.
421
Così parlò Zarathustra F. Nietzsche
A me stessi voi donaste tal forza, – un dono prezioso,
o miei ospiti illustri! Un dono degno d'ospiti onesti! Ebbene, non v'adirate se v'offro pure del mio.
Questo è il mio regno e il mio dominio: ma ve l'offro
per questa sera e per questa notte. Vi servano i miei animali: la mia caverna sia il vostro luogo di riposo! Albergati da me, non disperi alcuno di voi; io proteggo ciascuno nella mia contrada, dalle bestie feroci. Sicurezza!
Ecco la prima cosa che v'offro.
E la seconda è il mio mignolo. E quando lo avrete
prendetevi pure tutta la mano, ecco! Ed anche il cuore!
Benvenuti qui, benvenuti, ospiti miei!».
Così parlò Zarathustra, e rise di cattiveria e d'amore.
Dopo questo saluto s'inchinarono gli ospiti ancora una
volta, in silenzio, e riverenti; ma gli rispose, a nome di
tutti, il re di destra.
«Al modo col quale ci presentasti la tua mano e il tuo
saluto, Zarathustra, noi riconosciamo che tu sei Zarathustra. Tu, innanzi a noi, t'umiliasti; per poco non feristi il
nostro rispetto –
– ma chi dunque saprebbe, al pari di te, umiliarsi con
tanta fierezza? Questo ci conforta, è un ristoro per i nostri occhi e i nostri cuori.
Solo per esserne spettatori noi ascenderemmo volontieri montagne più alte di queste. Giacchè siamo avidi di
spettacolo, e vogliamo vedere ciò che rende sereni gli
occhi turbati.
422
Così parlò Zarathustra F. Nietzsche
Ed ecco, già cessarono i nostri gridi d'aiuto. Già la
nostra mente e il cuore nostro s'aprono pieni di gioia.
Poco manca che il nostro coraggio non divenga insolenza.
Nulla su la terra, o Zarathustra, vince la gioia di una
volontà alta e forte: questa è la pianta migliore quaggiù.
Un intero paesaggio acquista bellezza da un albero tale.
Io lo assomiglio a un pino, o Zarathustra, quegli che
cresce come te: slanciato, silenzioso, duro, solitario, del
migliore e più flessibile legno, superbo –
– che diffonde i suoi rami vigorosi e verdi per afferrare il suo dominio, rivolgendo robuste domande ai venti e
alle tempeste, e a tutto ciò che è familiare alle altezze, –
– rispondendo ancora più forte, come uno che comanda, un vittorioso: ah! chi non ascenderebbe alti monti
per contemplare simili piante?
Da questo albero tuo, Zarathustra, ha conforto anche
chi è cupo e deforme; nel guardarti anche l'incostante
acquista sicurezza e salute.
E in verità molti sguardi si dirigono oggi verso il tuo
monte e l'albero tuo: un desiderio ardente s'è levato verso di te, e molti impararono a chiedere: chi è Zarathustra?
E tutti coloro ai quali stillasti nell'orecchie il tuo miele e la tua canzone; tutti coloro che sono nascosti solitari
o a due, dissero improvvisamente nel cuore:
423
Così parlò Zarathustra F. Nietzsche
«Vive ancora Zarathustra? Più non vale la pena di vivere. Tutto è simile, tutto è vano: a meno che – non viviamo con Zarathustra!».
«Perchè non viene colui che s'annunziò da tempo sì
lungo? – così molta gente si chiede; – lo divorò forse la
solitudine? Oppure dobbiamo andare da Zarathustra?».
Ora accade che la solitudine stessa divenga fracida e
si spezzi, simile a tomba che s'apre e più non può contenere i suoi morti. Dappertutto si vedono risuscitati.
Ora salgono e s'accavallan le onde attorno al tuo
monte, o Zarathustra. E lontano nell'eccelsa altitudine,
molti debbono ascendere verso di te; la tua nave non
deve rimanere più lungo tempo all'asciutto.
E che noi siam venuti verso la tua caverna, noi che
disperammo e che ora più non disperiamo: è un segno e
un presagio che s'avviò alla tua volta taluno migliore di
noi, –
giacchè s'avviò a te l'ultimo avanzo di Dio tra gli uomini; cioè tutti gli uomini che hanno gran disgusto, gran
sazietà, –
– tutti coloro che non vogliono vivere senza poter di
nuovo sperare – o imparare da te, Zarathustra, la grande
speranza!».
Così parlò il re di destra, afferrando la mano di Zarathustra, per baciarla; ma Zarathustra si schermì e si ritrasse spaventato, silenzioso; poi tacque, quasi volesse
fuggire lontano. Ma dopo un po' era già nuovamente
424
Così parlò Zarathustra F. Nietzsche
presso i suoi ospiti, e guardandoli con occhi chiari e indagatori, egli disse:
«Ospiti miei, uomini superiori, voglio parlarvi tedesco e con molta franchezza. Non siete voi che io attendevo su questa montagna».
(«Tedesco e con franchezza? lo preservi Iddio! disse
allora il re di sinistra; si vede ch'egli non conosce i buoni tedeschi, questo savio d'Oriente! Ma egli vuol dire
«tedesco e rudemente» – ebbene, non è questo, oggi, il
gusto peggiore!»).
«Può darsi che voi siate tutti, gli uni e gli altri, uomini
superiori, continuò Zarathustra, ma, per me, voi non siete nè grandi nè forti abbastanza.
Per me, voglio dire: per la volontà inesorabile che in
me tace, che tace, ma che sempre non tacerà. E se voi
siete miei, non siete però il mio braccio destro.
Giacchè colui che, come voi, cammina su gambe malate e deboli, vuole anzitutto, lo dica o no, venir risparmiato. Ma io non risparmio le mie braccia e le mie gambe, io non risparmio i miei guerrieri: come potreste voi
servire alla mia guerra?
Con voi guasterei le mie vittorie, e più di uno fra voi
cadrebbe al solo rullo dei miei tamburi.
Anche non siete belli e bennati abbastanza per me.
Ho bisogno di specchi puri e lisci per quello che insegno; riflessa sulla vostra superficie la mia imagine sarebbe deformata.
425
Così parlò Zarathustra F. Nietzsche
Pesano sulle vostre spalle molti fardelli, molti ricordi;
molti nani maligni s'annidano nei vostri angoli. Anche
in voi v'è plebe nascosta.
E se pur siete alti e di buona razza, molte cose in voi
sono curve e deformi, e non v'è fabbro al mondo che
possa raddrizzarvi come vorrei.
Voi, non siete che ponti: possano, i migliori di voi,
passare dall'altra parte! Voi rappresentate gradini: non
v'irritate dunque contro colui che vi sale per giungere
alla sua altezza!
Può, dalla vostra semente, nascere un giorno per me,
un vero figlio, un erede perfetto: ma quel tempo è lontano. Voi non siete affatto coloro ai quali appartiene il
mio nome e la mia eredità.
Non voi io attesi su questa montagna; non con voi discenderò un'ultima volta tra gli uomini. Voi non siete
che precursori, venuti a me per annunziarmi che altri,
più grandi, camminano verso di me, – non già gli uomini che hanno il grande desiderio, il grande disgusto, la
gran sazietà, nè ciò che voi chiamate quanto resta di divino tra gli uomini,
– no! no, tre volte no! Altri attendo qui sulla montagna, e non voglio, senza di essi, volgere i miei passi lungi da qui,
– altri che saranno più grandi, più forti, più vittoriosi,
uomini più giocondi, che sono dritti di corpo e d'anima:
debbono venire, leoni ridenti!
426
Così parlò Zarathustra F. Nietzsche
O singolari ospiti miei – non udiste ancora parlare dei
miei figli? non sentiste dire che vengono verso di me?
Parlatemi dunque dei miei giardini, delle mie isole
beate, della mia nuova e bella stirpe – perchè non mi
parlate di ciò?
Imploro l'amor vostro di ricompensare la mia ospitalità parlandomi dei miei figli. Per essi mi feci ricco, per
essi mi feci povero; che cosa non ho dato,
– che non darei per avere quest'unica cosa, questi figli, questa vivente vegetazione, questi alberi vitali della
mia volontà e della mia più alta speranza!».
Così parlò Zarathustra e s'arrestò d'improvviso nel
suo discorso; giacchè fu assalito dal suo desiderio e
chiuse gli occhi e la bocca per la commozione del cuore.
E tacquero anche tutti i suoi ospiti, immobili e costernati: soltanto il vecchio indovino faceva cenni con le mani
e gesticolava.
427
Così parlò Zarathustra F. Nietzsche
LA CENA
In quel punto l'indovino interruppe infatti i saluti di
Zarathustra e degli ospiti suoi: si fece innanzi come
qualcuno che non ha tempo da perdere, afferrò la mano
di Zarathustra e gridò: «Ma Zarathustra!
Una cosa è più necessaria dell'altra, tu parli così: ebbene! V'è adesso una cosa che m'abbisogna più di tutte
le altre.
Una parola al momento opportuno: non m'invitasti tu
alla tua cena? E vi sono qui molti che fecero lungo cammino. Tu non ci vorrai forse nutrire di sole parole?
Poi troppo spesso accennaste al gelare, all'annegare,
al soffocare e ad altre miserie del corpo, ma nessuno
pensò alla mia miseria; cioè il morir di fame».
(Così parlò l'indovino; ma quando gli animali di Zarathustra intesero tali parole, fuggirono spaventati. Giacchè s'accorsero che tutto ciò che avevan portato a casa
quel giorno, non bastava a sfamare il solo indovino).
«Consapevole del pericolo di morir di sete – proseguì
l'indovino – e sebbene io senta qui il gorgogliare dell'acqua, continuo e copioso come la parola della sapienza:
io – voglio del vino!
428
Così parlò Zarathustra F. Nietzsche
Tutti non sono come Zarathustra, bevitori d'acqua.
L'acqua non conviene a chi è stanco e avvizzito; per noi
ci vuol vino – che solo può far guarire e ridare il
vigore!».
E allora accadde che mentre costui chiedeva il vino, il
re di sinistra, il silenzioso, prendesse egli pur la parola.
«Noi ci occupammo del vino, disse, me e mio fratello il
re di destra; noi abbiamo vino abbastanza – ne caricammo un somaro. Sicchè non ci manca che il pane».
«Pane? replicò Zarathustra ridendo. È appunto del
pane che mancano i solitari. Ma l'uomo non vive di solo
pane, bensì anche di carne di buoni agnelli, ed io ne ho
due:
– bisogna scannarli subito e prepararli con droghe e
con salvia, perchè così piacciono a me. E noi non manchiamo neppure di radici e di frutta che bastano ai ghiotti; non di noci od altri enigmi da rompere.
Faremo dunque in breve un'ottima cena. Ma chi vuole
mangiare con noi deve por mano ad apparecchiare, ed
anche i re. In casa di Zarathustra anche un re può infatti
essere cuoco».
La proposta fu di buon grado accettata da tutti gli
ospiti; solo il mendicante volontario fece qualche obiezione per la carne, il vino e le droghe.
«Sentite questo ghiottone di Zarathustra! – disse
scherzoso; – si va nelle caverne e sulle alte montagne
per fare una simile cena?
429
Così parlò Zarathustra F. Nietzsche
Ora, in verità, comprendo ciò che c'insegnò un giorno: «Sia benedetta la piccola povertà!» e perchè egli
vuol sopprimere i mendicanti.
«Sta allegro, gli rispose Zarathustra, come io lo sono.
Conserva le tue abitudini, uomo eccellente, macina il
tuo grano, bevi la tua acqua, loda la tua cucina, purchè
essa ti conservi di buon umore!
Io sono legge soltanto per i miei, non sono legge per
tutti. Ma colui che è dei miei deve possedere ossatura
robusta e piede leggero, –
– essere allegro nella guerra e nei conviti: non già un
accigliato, o un sognatore, pronto a le più difficili cose
come a una festa, robusto e sano.
Il meglio appartiene ai miei ed a me, e se a noi non ci
è dato, noi lo prendiamo: – il nutrimento migliore, il cielo più puro, i pensieri più forti, le donne più belle!».
Così parlò Zarathustra; ma il re di destra rispose:
«Strano! S'udirono mai tanto ingegnose parole uscir dalla bocca d'un saggio?
E, in verità, questa è per un saggio la cosa più singolare, d'essere con tutto ciò intelligente e non asino».
Così parlò il re di destra, stupito; l'asino gli fece però
malignamente eco col suo raglio.
Ma questo fu il principio di quel lungo pasto che è
chiamato «la santa cena» nei libri di storia. Durante quel
pasto non si parlò d'altro che dell'uomo superiore.
430
Così parlò Zarathustra F. Nietzsche
DELL'UOMO SUPERIORE
1.
Quando venni la prima volta tra gli uomini, feci la
follia del solitario, la grande follia: mi posi sulla pubblica piazza.
E discorrendo con tutti non parlavo ad alcuno. Ma la
sera m'eran compagni saltimbanchi e cadaveri, ed ero io
stesso quasi un cadavere.
Ma con l'aurora novella, venne a me una verità nuova: allora imparai a dire: «che m'importa del mercato e
della plebe, del frastuono della plebe e delle lunghe
orecchie della plebe?»
Uomini superiori, imparate questo da me: sulla pubblica piazza non crede nessuno all'uomo superiore. E se
voi volete parlarne, ebbene! La plebe ammicca come
per dirvi: «Noi siamo tutti eguali».
«Uomini superiori?! – così ammicca la plebe; – non
esiste l'uomo superiore, noi siamo tutti eguali, l'uomo è
buono, dinanzi a Dio – Siamo tutti eguali!»
Dinanzi a Dio! – Ma ora questo Dio è morto. E dinanzi alla plebe, noi non vogliamo essere eguali. Uomini superiori, allontanatevi dalla pubblica piazza!
431
Così parlò Zarathustra F. Nietzsche
2.
Dinanzi a Dio! – Ma Dio è morto!... Uomini superiori, questo Dio fu il vostro grande pericolo. Voi non risuscitaste che da quando egli giacque nella sua tomba. È
ora soltanto che ritorna il grande meriggio; ora soltanto
l'uomo superore diventa padrone!
Comprendete voi queste parole, o miei fratelli? Voi
siete atterriti: vi colse forse la vertigine? S'apre qui l'abisso per voi? Vi abbaia contro il cane dell'inferno?
Ebbene! Suvvia! Uomini superiori! Ora soltanto la
montagna dell'umano avvenire s'agita nelle doglie del
parto. Dio morì; noi vogliamo ora, – che viva il superuomo.
3.
I più perplessi chiedono oggi: «come si conserverà
l'uomo?» Ma Zarathustra domanda, il primo e il solo:
«Come sarà superato l'uomo?».
Il superuomo mi sta a cuore, egli è per me l'unica
cosa, – e non l'uomo: non il prossimo, non il più povero,
non il più afflitto, non il migliore.
O fratelli, ciò che posso amare nell'uomo è ch'egli è
transizione e tramonto. Ed anche in voi sono molte cose
che mi fanno amare e sperare.
432
Così parlò Zarathustra F. Nietzsche
Voi disprezzaste, uomini superiori, e ciò è quanto mi
fa sperare. Giacchè i grandi sprezzatori sono pure i
grandi veneratori.
Voi disperaste e ciò pure è degno di lode. Giacchè voi
non imparaste il modo d'arrendervi, non imparaste le anguste prudenze.
Oggi divennero padroni i piccoli uomini; essi predicavano tutti la rassegnazione, la modestia, la diligenza, i
riguardi e tutta la sequela delle piccole virtù.
Ciò che assomiglia alla donna e al valletto, ciò che
proviene da una stirpe di schiavi e sopratutto il fango
plebeo: questo vuole oggi divenire padrone dell'umano
destino – o disgusto! Disgusto!
Questa gente sempre domanda e senza stancarsene:
«Come si conserva meglio l'uomo, e più a lungo e più
piacevolmente?» È così – che essi sono i padroni d'oggi.
Questi signori d'oggi, superateli, o fratelli, – questa
piccole gente: sono essi il più grande pericolo del superuomo!
Superate, uomini superiori, le piccole virtù, le meschine prudenze, i riguardi pel granello di sabbia, il brulicare delle formiche, la miserabile contentezza di sè, la
«felicità dei più».
E disperate anzi che arrendervi. E, in verità, io v'amo,
perchè non sapete vivere oggi, o uomini superiori! Così,
infatti – vivete meglio!
433
Così parlò Zarathustra F. Nietzsche
4.
Avete coraggio, fratelli? Siete decisi? Non già coraggio dinanzi a testimoni, ma coraggio di solitari, coraggio
d'aquile che non è veduto da alcun Dio?
Le anime fredde, i muli, i ciechi, gli ubbriachi, non
sono per me coraggiosi. Ha coraggio colui che conosce
la paura, ma sa vincerla, colui che vede l'abisso, ma con
fierezza.
Colui che vede l'abisso, ma con occhi d'aquila, – colui che s'aggrappa a l'abisso con l'artiglio d'aquila: questi ha coraggio.
5.
«L'uomo è cattivo» – così, per mia consolazione, dice
ogni saggio. Ah, se fosse vero ancor oggi! Giacchè il
male è la forza migliore dell'uomo.
«L'uomo deve divenire migliore e più cattivo» – ecco
quello che insegno, io. Il più gran male è necessario per
il maggior bene del superuomo.
Ciò poteva esser caro a quel predicatore della piccola
gente, soffrire e portare i peccati degli uomini. Ma io mi
rallegro del grande peccato come della grande mia consolazione.
Ma queste parole non son dedicate alle orecchie lunghe; giacchè ogni parola non conviene a ogni bocca.
434
Così parlò Zarathustra F. Nietzsche
Sono cose delicate e lontane: le unghie delle pecore non
possano afferrarle!
6.
Voi, uomini egregi, credete che io sia qui per rimediare il male che faceste?
Oppure che voglia d'ora innanzi preparare un più
molle giaciglio ai sofferenti? O additar nuovi sentieri
agli irrequieti, agli smarriti, agli straziati?
No! No! Tre volte no! Bisogna che uomini della vostra specie periscano sempre in maggior numero, ed anche i migliori giacchè bisogna che il vostro destino sia
sempre più malvagio e più duro. Soltanto così –
– soltanto così l'uomo cresce verso l'altezza, là ove lo
colpisce e brucia la folgore: alto abbastanza per la folgore!
Il mio spirito ed il mio desiderio sono attratti verso il
poco, il lungo, il lontano: che m'importa della vostra miseria, piccina, molteplice, breve?
Per me voi non soffrite abbastanza. Giacchè voi soffriste in quanto individui, non in quanto umanità. Mentireste dicendo il contrario! Voi tutti non soffrite di ciò
che ho sofferto.
435
Così parlò Zarathustra F. Nietzsche
7.
Non mi basta che non arrechi più danno la folgore.
Non voglio farla deviare; essa deve imparare per me a
lavorare.
La mia saggezza s'addensa da lungo tempo come una
nube, e sempre divien più tranquilla e più cupa. Così fa
ogni saggezza che vuole un dì generare la folgore.
Per questi uomini d'oggi non voglio essere luce, nè
tale venir chiamato. Costoro – voglio abbagliarli. Fulmine della mia saggezza, accecali!
8.
Non vogliate nulla che trascenda il vostro potere; c'è
una invidia maligna in coloro che voglion più delle loro
forze.
Soprattutto quando vogliono grandi cose! Giacchè
destano la diffidenza verso le grandi cose, questi sottili
falsificatori di monete, questi scaltri giocolieri e commedianti: fino a che divengon falsi davanti a sè stessi,
occhi loschi, legno tarlato e riverniciato, ammantati di
parole sonore, di virtù d'occasione attraverso risplendenti opere false.
Siate cauti con loro, o uomini egregi. Nulla vi è oggi
più caro e prezioso che la franchezza.
Non appartiene l'oggi alla plebe? Ma la plebe non sa
ciò che è grande, ciò che è piccolo, ciò ch'è diritto e
436
Così parlò Zarathustra F. Nietzsche
onesto: con innocenza essa è sempre storpia e menzognera.
9.
Abbiate oggi molta diffidenza, uomini superiori, uomini coraggiosi! Voi che siete franchi! E nascondete le
vostre ragioni. Giacchè l'oggi appartiene alla plebe.
Ciò che la plebe imparò a credere senza ragione, chi
potrebbe abbatterlo senza ragioni?
Sul mercato si persuade coi gesti; ma delle ragioni la
plebe diffida.
E se la verità ebbe talvolta vittoria, chiedete allora
con diffidenza: «Quale errore stava in favore di essa?».
Guardatevi pure dai dotti! Essi vi odiano perchè sono
infecondi! Hanno occhi gelidi e secchi; dinanzi a loro
ogni uccello è spennato.
Alcuni si vantano di non mentire: ma l'incapacità di
mentire non è ancora amore della verità. Fate attenzione!
La mancanza di febbre non è ancora saggezza! Negli
spiriti freddi io non ho fede. Colui che non sa mentire,
non sa che sia la verità.
437
Così parlò Zarathustra F. Nietzsche
10.
Se volete ascendere, servitevi delle vostre gambe!
Non fatevi trasportare in alto, non vi sedete sul dosso o
sulla testa di estranei!
Ma tu monti a cavallo? Tu galoppi adesso rapidamente verso la mèta? Ebbene, amico. Il tuo piede zoppo è
esso pure a cavallo!
Quando sarai giunto alla mèta, quando balzerai dalla
sella: quando proprio sarai al tuo culmine, o uomo superiore – tu inciamperai!
11.
Voi che create, uomini superiori! Non si è gravidi che
del proprio figlio.
Non lasciatevi indurre in errore! Chi dunque è il vostro prossimo? E se anche agite «per il prossimo», – non
create tuttavia per lui!
Disimparate dunque questo «per», voi creatori: la
stessa vostra virtù non vuol che voi operiate per un fine
o per una ragione. Voi dovete turarvi le orecchie contro
queste false, meschine parole.
Il «per il prossimo» non è che virtù di gente piccina:
essa insegna che «tutti sono eguali», che «una mano
lava l'altra». – Ma la gente piccina non ha nè il diritto nè
la forza del vostro egoismo!
438
Così parlò Zarathustra F. Nietzsche
Nel vostro egoismo, o creatori, v'è la previdenza e la
provvidenza del parto! Ciò che nessuno ha veduto con
gli occhi, il frutto: è nutrito, protetto, difeso da tutto il
vostro amore.
Ov'è tutto il vostro amore, presso la vostra creatura, là
v'è pure tutta la vostra virtù! L'opera vostra, la vostra
volontà, ecco il «prossimo» vostro: non vi lasciate ingannare da falsi valori!
12.
Voi che create, uomini superiori! Chi deve partorire è
malato, ma chi ha partorito è impuro.
Chiedetelo alle donne: non si partorisce perchè faccia
piacere. Il dolore fa gridare le galline e i poeti.
O creatori, vi sono in voi molte impurità. Giacchè doveste esser madri.
Un nuovo figlio: ah, quanta nuova sozzura con lui
venne al mondo! Scostatevene! Chi ha partorito deve
purificare l'anima sua!
13.
Non siate virtuosi più delle vostre forze. E non esigete nulla da voi che sia inverosimile.
Seguite le orme delle paterne virtù! Come potreste
ascendere se la volontà dei vostri padri non salisse con
voi?
439
Così parlò Zarathustra F. Nietzsche
Ma colui che vuol essere il primo, faccia bene attenzione a non essere l'ultimo! E là ove sono i vizi dei padri vostri, voi volete sembrare santi!
Chi è nato da padre ch'era incline alle donne, ai vini
generosi e ai cinghiali, come mai potrebbe pretendere
d'essere casto?
Sarebbe follia! È già molto per costui, mi sembra, se
s'accontenta d'esser marito d'una o di due o di tre donne.
E quand'anche fondasse monasteri e sulle porte scrivesse: «la via alla santità», – io gli griderei: ma perchè!
è una nuova follia!
Egli fondò per sè stesso una casa di correzione e di rifugio. Buon pro gli faccia! Ma non gli credo.
Nella solitudine si rinforza ogni cosa, anche la bestia
interiore. Bisogna perciò dissuadere molti dalla solitudine.
La terra ebbe finora qualcosa di più sudicio di un santo del deserto? Attorno ad esseri simili si scapricciava
non soltanto il demonio – ma pure il maiale.
14.
Paurosi, vergognosi, inetti, simili alla tigre cui fallì il
salto: è così, o uomini superiori, che spesso vi vidi strisciare da una parte. Vi fallì il giuoco.
Ma che v'importa di ciò, o giuocatori di dado? Voi
non imparaste a giuocare e a schernire come si deve!
440
Così parlò Zarathustra F. Nietzsche
Non sediam forse sempre ad una grande tavola di scherzo e di giuoco?
E se le grandi cose vi fallirono, dovete forse voi stessi
avere – fallito? E quand'anche voi stessi aveste fallito,
deve forse con ciò esser fallito anche l'uomo? Ma fosse
pure mal riuscito anche l'uomo: ebbene, su, via!
15.
Quanto più è elevata la specie, è più difficile che la
cosa riesca. Voi, uomini superiori, che siete qui, non foste tutti – riusciti male?
Ma che importa? Su, coraggio! Quante cose sono ancora possibili! Imparate a ridere di voi stessi come bisogna!
Che v'è di strano che voi non siate riesciti, che voi
siate riusciti a metà, voi che siete semi-spezzati! Non
s'agita forse in voi e non si dibatte – l'avvenire dell'uomo?
Ciò che l'uomo ha di più lontano, di più profondo, la
sua altitudine eccelsa, l'immensa sua forza, non ribolle
forse tutto ciò nella vostra pentola?
Gran meraviglia che si rompa più d'una pentola! Imparate a rider di voi come bisogna! Oh, uomini superiori, quante cose sono ancora possibili!
E in verità quante cose già riuscirono! Come è ricca
questa terra di piccole cose buone, perfette, ben riuscite!
441
Così parlò Zarathustra F. Nietzsche
Circondatevi di piccole cose buone e perfette, o uomini superiori. Coi loro anelli d'oro esse vi guariranno il
cuore. La perfezione insegna a sperare.
16.
Quale fu sinora in terra il maggiore peccato? Non forse la parola di quegli che disse: «Guai a coloro che ridon quaggiù!».
Non trovava egli argomenti di riso sulla terra? Se fu
così, egli cercò male. Perfino un bambino ne trova.
Costui – non amava abbastanza: altrimenti avrebbe
amato anche noi che ridiamo! Ma ci odiava e ci dileggiava, riserbandoci grida di dolore, e stridore di denti.
Bisogna dunque subito maledire, quando non si ama?
Questo – mi par di cattivo gusto. Ma così fece l'intollerante. Egli era sobillato dalla plebe.
Ed egli stesso non amava abbastanza: altrimenti si sarebbe irritato di meno che non l'amassero. Ogni grande
amore non vuole amore – vuole di più.
Scostatevi dal cammino di tutti codesti intolleranti! È
una stirpe di ammalati, quasi una plebe: che guarda torva questa vita, e getta uno sguardo maligno su questa
terra.
Scostatevi dal cammino di codesti intolleranti! Essi
hanno piede e cuore pesante: non sanno danzare. Come
potrebbe, per gente simile, essere leggera la terra?
442
Così parlò Zarathustra F. Nietzsche
17.
Tutte le cose buone giungono alla loro mèta per tortuoso cammino. Come i gatti si aggomitolano facendo le
fusa all'idea d'una prossima felicità, tutte le cose buone
ridono.
Dallo stesso incedere si scorge se alcuno cammina
già sulla propria via. Guardatemi dunque camminare.
Ma chi s'accosta alla sua mèta – quegli danza.
E, in verità, non divenni una statua, e non me ne sto
rigido e freddo e duro come una colonna; amo la rapida
corsa.
E sebbene vi siano sulla terra paludi e gran tristezza:
colui che ha il piede leggero, corre e danza anche sul
fango, come su lucido ghiaccio.
Inalzate i vostri cuori, o miei fratelli, in alto, sempre
più in alto! E non dimenticate le vostre gambe! Inalzate
anche le gambe, bravi danzatori; o meglio ancora: provate a reggervi sulla testa!
18.
Questa corona di risa, questa corona di rose: me la
posi io stesso; io stesso proclamai sacro il mio riso. Non
trovai oggi alcuno che fosse per ciò forte abbastanza.
Zarathustra il danzatore; Zarathustra il leggero, quegli
che agita l'ali, pronto al volo, e accenna a tutti gli uccelli, presto e agile, divinamente leggero: –
443
Così parlò Zarathustra F. Nietzsche
Zarathustra l'indovino, Zarathustra che ride il vero,
non impaziente, non intollerante, ma uno che ama i salti
e le capriole; io stesso mi posi questa corona!
19.
Inalzate i cuori, o miei fratelli! E non dimenticate le
gambe! Alzate anche le gambe, buoni danzatori; o meglio: reggetevi sul vostro capo!
Vi sono pure nella felicità animali pesanti, dai piedi
rozzi fin dalla nascita! Essi si sforzano singolarmente,
come un elefante; che vuol reggersi sulla testa.
Val meglio esser folli di gioia che folli di sventura,
val meglio danzar pesantemente che camminare come
uno zoppo. Imparate dunque da me la saggezza; anche
la cosa peggiore ha due buoni rovesci, –
– anche la cosa peggiore ha buone gambe atte alla
danza; imparate dunque da me, uomini superiori, a reggervi dritti sulle gambe!
Disimparate a suonar la tromba della melanconia e di
tutte le tristezze della plebe! O quanto tristi mi sembrano oggi i pagliacci della plebe! Ma l'oggi appartiene al
volgo.
444
Così parlò Zarathustra F. Nietzsche
20.
Fate come il vento quando si lancia dalle caverne della montagna: vuole danzare a suo modo. I mari tremano
e balzano sotto il colpo del suo piede.
Quegli che dà ali all'asino e munge le leonesse, sia lodato quel valido, quell'indomabile spirito che giunge
quale uragano per tutto ciò che è oggi e per tutta la plebe, –
– lode a quel libero, feroce, invincibile spirito d'uragano, che odia e abbatte le teste dei cardi, le foglie vizze
e tutte le erbe cattive; che intreccia danze sulle paludi e
su le tristezze come fossero prati!
Colui che odia i cani tisici della plebe e la trista razza
dei contraffatti; benedetto sia questo spirito di tutti i liberi spiriti, tempesta ridente che soffia la polvere negli
occhi di tutti coloro che vedono nero, che vedono male!
O uomini superiori, ciò che di peggio è in voi – è che
non imparaste a danzare come bisogna danzare – a danzare al di là di voi stessi! Che importa non siate riesciti?
Quante cose sono ancora possibili! Imparate dunque
a ridere di voi. Inalzate i cuori, o danzatori leggeri, in
alto, sempre più in alto! E non dimenticate il buon ridere!
Questa corona di risa, questa corona di rose, a voi, o
miei fratelli, getto questa corona! Santificai il riso; voi,
uomini superiori, imparate dunque a ridere!
445
Così parlò Zarathustra F. Nietzsche
IL CANTO DELLA MALINCONIA
1.
Quando Zarathustra pronunciò quel discorso si trovava quasi sulla soglia della sua caverna; ma con le ultime
parole lasciò i suoi ospiti e uscì per un poco all'aperto.
«O puri effluvi che mi circondate», gridò, «o beato silenzio intorno a me! Ma dove sono i miei animali? Venite, venite, aquila mia e mio serpente!
Ditemi dunque, miei animali: tutti quegli uomini superiori – forse odorano male? O puri effluvi intorno a
me. Ora soltanto so e sento quanto vi ami, o miei animali».
E Zarathustra disse ancora una volta: «Vi amo, o miei
animali!» Ma l'aquila e il serpente gli si strinsero vicino
mentre pronunciava queste parole, ed alzarono gli
sguardi verso di lui. E così tutt'e tre se ne stavan silenziosi insieme, assaporando l'aria balsamica. Giacchè l'aria era migliore, qui, all'aperto, che tra gli uomini superiori.
446
Così parlò Zarathustra F. Nietzsche
2.
Ma Zarathustra aveva appena lasciato la sua caverna
quando il vecchio mago s'alzò e guardandosi intorno
maliziosamente disse: «Egli è uscito!
E già, uomini superiori – permettetemi di adularvi
con questo epiteto lusingatore – già il mio spirito maligno e ingannatore, il mio spirito di mago, s'impossessa
di me, il mio demone della malinconia,
– che è avversario acerrimo di Zarathustra: perdonategli! Ora vuol fare incantesimi dinanzi a voi, ed è appunto questa la sua ora; invano io lotto con lo spirito
mio maligno.
A voi tutti, quali si siano gli onori che vi attribuite
con le parole, sia che vi chiamate «spiriti liberi» oppure
i «veridici» o «i penitenti dello spirito», o i «ribelli» o «i
grandi nostalgici»,
– a voi tutti che soffrite al pari di me del grande disgusto, per i quali morì l'antico Dio senza che nessun
nuovo Dio s'agiti ancora nella culla tra le fasce – a voi
tutti è amico il mio spirito maligno, il mio demonio incantatore.
Io conosco voi, o uomini superiori, io conosco lui, –
io conosco anche quel maliardo che amo pur contro la
mia volontà, Zarathustra; egli mi pare talvolta simile a
una bella maschera di santo,
– simile a un nuovo singolare travestimento in cui
compiace il mio spirito maligno, il mio demone della
447
Così parlò Zarathustra F. Nietzsche
malinconia – spesso mi sembra di amar Zarathustra a
cagione del mio spirito maligno.
Ma già s'impossessa di me e mi vince, questo spirito
della pesantezza, questo demonio crepuscolare; e, in verità, uomini superiori, esso vuole ardentemente –
– aprite gli occhi! – vuole ardentemente giungere
nudo, come uomo, come donna, non lo so ancora; ma
esso viene, ahimè, tendete i vostri sensi!
Il giorno dilegua, viene ora per ogni cosa la sera, anche per ciò ch'è migliore; ascoltate dunque e vedete, o
uomini superiori, qual demone, se maschio o femmina,
sia questo spirito della melanconia vespertina!».
Così parlò il vecchio mago; guardò intorno malizioso
ed afferrò poi la sua arpa.
3.
Nell'aria illuminata,
Quando già il conforto della rugiada
Sulla terra discende,
Invisibile, inudibile
Poi che porta calzature fini,
La consolatrice rugiada, come tutti i dolci consolatori: –
Ricordi allora, ricordi o cuore ardente,
Com'eri assetato una volta,
Di lagrime divine, di gocce di rugiada,
Assetato, stanco, arso
Poi che sui gialli sentieri d'erba
448
Così parlò Zarathustra F. Nietzsche
Maligni raggi del sole che tramonta
Ti correvano intorno tra gli alberi scuri,
Raggi di sole avvampanti, accecanti, maligni?
L'amante della verità? Tu? – così ti schernivano –
No! Soltanto un poeta!
Una bestia astuta, rapace, strisciante
Che deve mentire, cosciente, volente,
E brama la preda
Colorata di larve,
Larva essa stessa,
Essa stessa una preda –
Questi – l'amante della verità?
No! Folle soltanto! Soltanto poeta!
Parlando soltanto a colori,
Gridando sotto variopinta lana di folle,
Errando sovra un ingannatore ponte di parole,
Su menzogneri arcobaleni,
Tra falsi cieli,
Tra false terre,
Errando, vagando, –
Folle soltanto! Soltanto poeta!
Questi l'amante della verità?
Non silenzioso, rigido, liscio, freddo,
Trasformato in immagine,
In statua divina,
Non posto dinanzi ai templi
449
Così parlò Zarathustra F. Nietzsche
A guardia di soglia divina:
No! Nemico a questi monumenti della virtù,
Più familiare al deserto che alla soglia del tempio,
Pieno d'audacie feline;
Saltando da ogni finestra
Giù in ogni caso,
Fiutando in ogni foresta vergine,
Fiutando con desiderio e passione.
Come corri nelle foreste vergini,
Tra le belve screziate,
Sano e colorito e bello come il peccato,
Con labbra desiderose,
Divinamente beffardo, divinamente infernale,
Divinamente bramoso del sangue,
Come corri rapace, menzognero, strisciante.
Oppure simile all'aquila che a lungo,
A lungo mira l'abisso,
Il suo abisso: –
Oh, come in basso
Più giù, dentro,
Sempre in profondità più profonde essa vola!
Poi,
D'improvviso, d'un colpo,
Riunite le ali,
Su gli agnelli precipita,
Con volo leggero, affamata,
Desiderosa d'agnelli,
450
Così parlò Zarathustra F. Nietzsche
Ostile a tutte le anime che sono agnello,
Detestante tutto ciò guarda
Come la pecora, e ne ha l'occhio e la lana,
E la mansuetudine dell'agnello!
Così
Come l'aquila, come la pantera,
Sono i desideri del poeta,
Sono i tuoi desideri, tra mille maschere,
Tu folle! tu poeta!
Tu che vedesti l'uomo
Ora Dio ed ora agnello!
Lacerare Dio nell'uomo
Come nell'uomo l'agnello
E lacerando ridere,
Questa, questa è la tua felicità!
Felicità d'aquila e di pantera,
Felicità di poeta e di folle!
Nell'aria illuminata,
Quando già la falce della luna,
Verde, tra il rosso purpureo,
S'insinua invidiosa
– nemica al giorno,
Scivolando ad ogni passo, furtiva
Presso i cespugli di rose,
Finchè esse cadono
451
Così parlò Zarathustra F. Nietzsche
Pallide, già nella notte!
Così caddi io stesso una volta
Per la follia del mio vero,
Per i quotidiani miei desideri,
Stanco del giorno, malato di luce,
– caddi giù verso l'ombra e la sera;
Per una verità
Assetato ed arso
– ricordi ancora, ricordi ancora o ardente mio cuore,
Com'eri dunque assetato?
Che io sia esiliato
Da ogni verità!
Soltanto pazzo!
Soltanto poeta!
452
Così parlò Zarathustra F. Nietzsche
DELLA SCIENZA
Così cantò il mago; e tutti coloro che stavano riuniti
si lasciarono attrarre come uccelli, nella rete della sua
astuta voluttà. Soltanto il coscienzioso dello spirito non
s'era lasciato prendere; egli afferrò rapidamente l'arpa al
mago, e gridò: «Aria! Fate entrare aria pura! Lasciate
entrar Zarathustra! Tu rendi pesante e avvelenata l'aria
di questa caverna, mago vecchio e malvagio!
Tu, falso e astuto, ci conduci con la tua sedizione a
deserti e a desideri sconosciuti. E guai, quando i tuoi
pari si mettono a ciarlare della verità e le danno importanza!
Guai a tutti gli spiriti liberi che non stanno in guardia
contro tali maghi. La loro libertà è perduta: tu li persuadi e li attiri a rientrare in prigione, –
– tu, vecchio demonio malinconico; i tuoi lamenti
suonano come un richiamo di zufolo; tu assomigli a coloro che esaltano la castità per lusingare gli altri, segretamente, al piacere!».
Così parlò il coscienzioso; ma il vecchio mago si
guardò intorno e gioì della propria vittoria, scacciando
così il dispetto che gli faceva il coscienzioso. «Taci»,
disse a bassa voce, «le buone canzoni vogliono una buo453
Così parlò Zarathustra F. Nietzsche
na eco; dopo le buone canzoni bisogna rimanere a lungo
silenziosi. Così fan gli uomini superiori. Ma tu non hai
compreso che ben poco del mio canto. In te fa difetto lo
spirito incantatore».
«Tu mi lodi, rispose il coscienzioso, separandomi da
te; ebbene! Ma voi altri, che vedo? Voi sedete ancora
tutti quanti con sguardi di desiderio: –
O anime libere, ove andò dunque la vostra libertà? Mi
sembra che assomigliate a quelli che guardarono a lungo
le danze di nude perverse fanciulle: le vostre stesse anime danzano!
Dev'esserci in voi, o uomini superiori, molto più di
ciò che il mago chiama il suo cattivo spirito incantatore
e ingannatore: – dobbiamo necessariamente essere differenti.
E in verità, noi parlammo e pensammo insieme abbastanza, prima che Zarathustra facesse ritorno alla sua caverna, perchè io sappia che noi siamo differenti.
Noi cerchiamo cose differenti, anche quassù, voi e
me. Io infatti cerco maggiore sicurezza, e perciò venni
da Zarathustra. Giacchè è lui la torre e la volontà più solida –
– oggi che tutto vacilla e la terra trema. Ma voi, quando vedo gli occhi che fate, crederei quasi che voi cercaste maggiore incertezza,
– più brivido, più pericolo, più terremoto. Mi sembra
quasi che abbiate maggior desiderio, perdonate la mia
presunzione, o uomini superiori –
454
Così parlò Zarathustra F. Nietzsche
– maggior desiderio della vita più inquieta e pericolosa, che a me desta più timore, la vita d'animali selvaggi,
il desiderio di foreste, caverne, monti scoscesi e labirinti.
E non sono coloro i quali vi conducono fuori del pericolo che più vi piacciono, bensì coloro che vi fanno deviare il cammino e vi allontanano da ogni strada, i seduttori. Ma se tali desideri in voi sono veri, essi mi sembrano tuttavia impossibili.
Giacchè la paura è il sentimento innato e primo dell'uomo; giacchè la paura spiega ogni cosa, il peccato
originale e l'originale virtù. La mia virtù nacque anch'essa dalla paura; e si chiama: scienza.
Giacchè la paura degli animali selvaggi – è questa
paura che l'uomo conobbe da tempo più lungo, insieme
con quella dell'animale ch'egli cela e teme in sè stesso –
Zarathustra la chiama «la bestia inferiore».
Questa lunga antica paura diventa ormai più fine e
spirituale – si chiama oggi, mi pare, scienza».
Così parlò il coscienzioso; ma Zarathustra che rientrava allora appunto nella caverna, e che aveva udito e
indovinato l'ultima parte del discorso, gettò una manciata di rose al coscienzioso, ridendo delle sue «verità».
«Come! – gridò – che cosa udii? Invero mi sembra che
sei folle tu oppure che lo sono io: e m'affretto a capovolgere la tua verità.
Giacchè la paura – è la nostra eccezione. Ma il coraggio, lo spirito avventuroso e la gioia dell'incertezza e di
455
Così parlò Zarathustra F. Nietzsche
ciò che ancor non fu tentato – il coraggio, mi pare tutta
la storia primitiva dell'uomo.
Egli ebbe invidia delle virtù delle bestie più coraggiose e selvagge, e gliele rubò: così soltanto divenne egli –
uomo.
Questo coraggio affinatosi e spiritualizzatosi, questo
umano coraggio, con l'ali dell'aquila e l'astuzia del serpente: esso mi pare che oggi si chiami....».
«Zarathustra!» gridarono unanimi tutti coloro che
eran riuniti, e scoppiando in una grande risata; ma s'alzò
da loro come una pesante nube. Anche il mago rise e
parlò sagace: «Ebbene, scomparve il maligno mio spirito!
E non vi posi io stesso in guardia contro di lui, quando dicevo ch'egli era impostore, spirito di menzogna e
d'inganno?
Soprattutto quando si mostra nudo. Ma che posso fare
contro le sue malizie? Son io forse che lo creai e creai il
mondo?
Ebbene! Dimentichiamo ogni cosa! E sebbene Zarathustra abbia cupo lo sguardo – guardate dunque! egli è
sdegnato con me: –
– prima che giunga la notte egli imparerà nuovamente
ad amarmi ed a lodarmi, egli non può vivere a lungo
senza fare tali follie.
Egli, – ama i nemici suoi: è lui che conosce quest'arte
meglio di tutti coloro che incontrai. Ma egli se ne vendica – sopra gli amici!».
456
Così parlò Zarathustra F. Nietzsche
Così parlò il vecchio mago, e gli uomini superiori
l'acclamarono: di modo che Zarathustra fece il giro della
caverna e con malizia ed amore strinse la mano agli
amici, – come chi abbia da chiedere a tutti scusa e perdono. Ma quando giunse alla porta della caverna, ecco
di nuovo desiderò l'aria pura e libera, e i suoi animali –
e volle uscire all'aperto...
457
Così parlò Zarathustra F. Nietzsche
TRA LE FIGLIE DEL DESERTO
«Non andartene! – disse allora il viandante, che si
chiamava l'ombra di Zarathustra – rimani tra noi, se no
la vecchia afflizione potrebbe di nuovo assalirci.
Già il vecchio mago ci diede quanto aveva di più cattivo, e guarda dunque, il pio vecchio pontefice ha le lacrime agli occhi, e già veleggia sul mare della malinconia.
Mi sembra però che i re facciano bella figura dinanzi
a noi; giacchè fra noi tutti, sono essi che imparano a tenere oggi contegno migliore. Se non avessero testimoni,
credo però che ricomincerebbero il vecchio gioco –
– il vecchio gioco delle nubi che passano, dell'umida
malinconia, del cielo velato, dei sibilanti venti autunnali,
– il cattivo gioco dei nostri urli e dei nostri gridi che
invocan soccorso: resta tra di noi, Zarathustra! Vi sono
qui molte miserie nascoste che vorrebbero parlare, molta oscurità, molte nubi, molt'aria pesante!
Tu ci nutristi di gagliardo cibo virile e di concettose
sentenze: non permettere che alle frutta ci assalgano ancora un'altra volta i molli spiriti femminili!
458
Così parlò Zarathustra F. Nietzsche
Tu solo sai rendere forte e pura l'aria intorno a te! trovai io mai sulla terra un'aria così pura come presso di te
nella tua caverna?
Eppure vidi tanti paesi, e il mio naso imparò ad esaminare e a scegliere molte specie d'aria; ma è presso di
te che le mie narici provano maggior piacere!
Se non forse, – se non forse – oh perdonami un vecchio ricordo! Perdonami una vecchia canzone per il levar della mensa che composi una volta tra le figlie del
deserto: –
– giacchè anche presso di loro spirava una buona e
limpida aria orientale; è laggiù che fui più lontano dalla
vecchia Europa nuvolosa, umida e malinconica.
Amavo allora quelle fanciulle d'Oriente ed altri azzurri regni celesti sovra i quali non passava nube o pensiero.
Voi non credereste quanto eran graziose allorchè non
danzavano, sedute, con aspetto profondo, ma senza pensieri, come piccoli enigmi ornati di nastri, piccoli segreti
– variopinte e strane davvero! ma senza nubi, quali
enigmi che si lasciano indovinare: fu per amore di quelle fanciulle che composi il salmo del levar delle mense».
Così parlò il viandante che si chiamava l'ombra di Zarathustra; e prima che alcuno gli rispondesse egli aveva
già afferrato l'arpa del vecchio mago e si guardava intorno, calmo e saggio, incrociando le gambe: – ma le sue
narici aspiravano lentamente l'aria, quasi come chi, in
459
Così parlò Zarathustra F. Nietzsche
nuovo paese, gusti aria nuova. Poi, con una specie di
ruggito, incominciò il suo canto:
Cresce il deserto: guai a colui che nasconde deserti!
– Ah! Solenne!
Davvero solenne!
Un degno principio!
Solennità africana!
Degno d'un leone
Oppure d'un urlo morale –
– ma nulla per voi,
Voi più dilette amiche,
Ai piedi delle quali,
Per la prima volta
A un europeo sotto le palme
È concesso sedere. Sela.
Singolare in verità!
Seggo qui ora
Vicino al deserto e però
Così lontano già dal deserto,
E non ancor desolato:
Inghiottito
Dalla più piccola oasi
– essa aperse infatti tra lo sbadiglio
La sua amabile di tutte le bocche:
E io vi caddi
460
Così parlò Zarathustra F. Nietzsche
In fondo, attraversandola – tra voi,
Voi più dilette amiche! Sela.
Salve, salve a quella balena
Se essa vegliò al benessere
Dell'ospite suo! – comprendete voi
La mia sapiente allusione?
Gloria al suo ventre
Se fu così
Un amabile ventre d'oasi
Come questo: ma io ne dubito
– perchè vengo dall'Europa
Ch'è la più incredula
Di tutte le spose attempate.
Possa Dio migliorarla!
Amen!
Eccomi dunque seduto,
In questa più piccola oasi,
Simile a un dattero
Bruno, dolciastro, dorato, che brama
Una bocca rotonda di fanciulla,
Più ancora però d'una fanciulla
I freddi, bianchissimi, taglienti
Denti canini: essi infatti
Sospira il cuore di tutti i datteri ardenti. Sela.
461
Così parlò Zarathustra F. Nietzsche
A questi frutti del Sud
Simile, troppo simile,
Io giaccio qui; e piccoli
Insetti alati
Mi volano intorno;
Come, ancora più piccoli,
Più folli e cattivi,
Idee e desideri,
Da voi assediati;
Voi mute e piene di presentimenti
Fanciulle – gatte
Dudu e Suleika
– sfingiche –; (se in una parola
Metto parecchi sentimenti,
Mi perdoni Iddio
Questo errore di lingua)
– seggo qui, respirando l'aria migliore:
Aria di paradiso, in verità,
Aria chiara, leggera, raggiante d'oro,
Così buona come mai
Non cadde dalla luna –
Sia caso,
Oppur ciò accadde per arroganza
Come narrano i vecchi poeti?
Ma io, scettico, lo metto
In dubbio, perchè io vengo
Dall'Europa
Ch'è la più incredula di tutte
462
Così parlò Zarathustra F. Nietzsche
le spose attempate.
Possa Dio migliorarla!
Amen.
Bevendo quest'aria più bella
Con narici gonfiate come bicchieri,
Senza avvenire, senza ricordi,
Così seggo qua,
Dilettissime amiche,
E guardo la palma,
Che, come una danzatrice,
Si curva, si piega, si culla sull'anca,
– la si imita mirandola a lungo!
Simile a una danzatrice che, mi pare
Troppo a lungo, pericolosamente a lungo,
Sempre, sempre soltanto sopra una gamba rimase?
– essa dimenticò quindi, come mi sembra,
L'altra gamba?
Invano, almeno,
Io cercai il mancante
Tesoro gemello
– cioè l'altra gamba –
Nella santa vicinanza
Delle loro amabili, graziosissime,
Leggere, ondeggianti vesti a lamine.
Sì, se voi mie belle amiche
Volete credermi del tutto
Essa l'ha perduta!
463
Così parlò Zarathustra F. Nietzsche
Non c'è più!
Mai più!
L'altra gamba!
Oh, che peccato per l'altra amabile gamba!
Ove può indugiarsi e abbandonata dolersi?
La gamba sola?
Paurosa forse di
Un feroce, fulva la chioma,
Mostro leone?
Rosicchiata, sbriciolata...
Compassionevole, ahimè! Ahimè! Sela.
O non piangete,
Teneri cuori!
Non piangete,
Cuori di datteri! Semi di latte!
Cuori di liquorizia!
Non pianger più
Pallida Dudu!
Sii un uomo Suleika! Coraggio! Coraggio!
– Oppure bisognerebbe forse
Che ci fosse qui
Qualcosa di fortificante, fortificante per il cuore?
Una massima profumata,
Una massima solenne? –
Ah! Su, dignità!
Dignità della virtù! Europea dignità!
464
Così parlò Zarathustra F. Nietzsche
Soffia, soffia nuovamente
Soffietto di virtù!
Ah!
Urlare ancora una volta,
Urlare moralmente!
Come leone morale
Urlare dinanzi a le figlie del deserto!
– Giacchè gli urli della virtù,
Dilettissime fanciulle,
Son più di tutto
L'ardor dell'europeo, la fame vorace dell'europeo!
Ed ecco io sono già
Quale europeo,
Non posso far altrimenti, mi salvi Iddio!
Amen!
Cresce il deserto: guai a colui che nasconde deserti!
465
Così parlò Zarathustra F. Nietzsche
IL RISVEGLIO
Dopo il canto del Viandante e Ombra, la caverna si
riempì improvvisamente di risa e di strepito; e siccome
tutti gli ospiti riuniti parlavano contemporaneamente e
anche l'asino, in seguito a tale incoraggiamento, non poteva star più quieto, Zarathustra ebbe un moto di fastidio
e di scherno per i suoi visitatori: sebbene fosse lieto della loro gioia. Giacchè essa gli pareva un segno di guarigione. Scivolò dunque fuori, all'aperto, e parlò ai suoi
animali.
«Ove fuggì ormai la loro tristezza? – disse, e già sentiva scomparire il suo piccolo disgusto, – mi sembra che
disimpararono presso di me il loro grido di aiuto!
– sebbene non abbiano ancora, sventuratamente, disimparato a gridare». E Zarathustra si turò le orecchie,
poi che in quel momento l'I-A dell'asino si mescolava in
modo strano allo strepito della gioia di quegli uomini
superiori.
«Essi sono allegri – riprese egli a dire – e, chi sa, forse a spese dell'ospite loro; se impararono a ridere di me,
non è però il mio riso ch'essi impararono.
466
Così parlò Zarathustra F. Nietzsche
Ma che importa! Son vecchia gente: essi guariscono a
modo loro, ridono a modo loro; le mie orecchie sopportarono cose peggiori senza infastidirsene.
Questa giornata è una vittoria: e già dilegua, già fugge lo spirito di gravità, il mio vecchio nemico mortale!
Come finirà bene questo giorno che cominciò tanto
male!
E vuol finire. Già viene la sera: cavalca sul mare, il
buon cavaliere! Come si culla beata nel ritorno verso
casa, su la sua sella di porpora!
Il cielo guarda sereno, il mondo si distende nella sua
profondità, e voi tutti, uomini singolari che veniste presso di me, val la pena di vivere con me!».
Così parlò Zarathustra. E allora risuonarono nuovamente nella caverna le risate e le acclamazioni degli uomini superiori: e di nuovo parlò Zarathustra.
«Essi abboccano; la mia esca giova, anche tra di loro
il nemico fugge, lo spirito di gravità. Già essi imparano
a ridere di sè stessi.
Il mio nutrimento virile fece effetto, e così le mie forti e gustose sentenze; e, in verità, non li nutrii di legumi
che gonfiano. Ma di cibi che si convengono ai guerrieri
e ai conquistatori: destai nuovi desiderii.
Vi sono speranze novelle nelle loro braccia e nelle
loro gambe, e i loro cuori si allargano. Essi trovano parole nuove, e presto il loro spirito diverrà temerario.
Un tal cibo non è certamente adatto ai bambini nè alle
donne languenti, vecchie o giovani. Occorrono altre
467
Così parlò Zarathustra F. Nietzsche
cose per le viscere di costoro; io non sono nè il loro medico nè il loro maestro.
Il disgusto abbandona questi uomini superiori: ebbene! questa è la mia vittoria. Nel mio regno essi si espandono.
Aprono il cuore, mentre tornano ad essi le ore beate;
e ruminano e divengono riconoscenti.
Questo io considero come segno migliore: essi divengono riconoscenti. Non passerà molto tempo, e inventeranno nuove feste e alzeranno monumenti commemorativi alle loro antiche gioie. Sono convalescenti!».
Così parlò Zarathustra, giocando in cuor suo, e guardando la sua gioia ed il suo silenzio.
Ma d'improvviso le orecchie di Zarathustra si spaventarono: la caverna che aveva finora infatti risuonato di
strepiti e di risa fu subitamente pervasa da un silenzio
mortale: – il naso di Zarathustra sentì però un profumo
gradito d'incenso, come se bruciassero delle pigne.
«Che accade? che fanno?» si chiese accostandosi all'entrata per scorgere gli ospiti suoi senza esserne veduto. Ma, grande prodigio! Che vide allora coi propri occhi?
«Sono tutti ridivenuti pii; essi pregano, sono folli!»
esclamò, stupito oltre ogni misura. E in verità, tutti quegli uomini superiori, due re, il papa fuori di servizio, il
mago perverso, il mendicante volontario, il viandante e
l'ombra, il vecchio indovino, il coscienzioso dello spiri468
Così parlò Zarathustra F. Nietzsche
to, e l'uomo più brutto: erano tutti inginocchiati come
bambini o vecchie devote, e pregavano l'asino. E già cominciava, l'uomo più brutto, a gorgogliare e a sbuffare
come se alcunchè d'inesprimibile volesse uscire da lui;
ma quando parlò veramente, ecco, salmodiava una strana, pia omelia in onore dell'asino adorato e incensato. E
questa era la litania:
«Amen! E gloria, e onore, e saggezza, e riconoscenza,
e lode, e forza siano al nostro Dio, in eterno!
– E l'asino ragliò I-A.
Egli porta i nostri carichi, si fece servo, è paziente di
cuore e non dice mai di no; e quegli che ama il suo Dio
deve castigarlo.
– E l'asino ragliò I-A.
Egli non parla se non per dir sempre sì al mondo ch'egli creò: così egli loda il suo mondo. È la sua astuzia
che non lo fa parlare: così di rado ha torto.
– E l'asino ragliò I-A.
Senza pompa egli passa nel mondo. Il colore del suo
corpo con il quale avvolge la sua virtù è grigio. Se egli
ha spirito lo nasconde; ma tutti credono alle sue lunghe
orecchie.
– E l'asino ragliò I-A.
Quale nascosta saggezza è questa, ch'egli abbia lunghe orecchie e dica sempre di sì e mai di no! Non creò
forse il mondo secondo l'immagine sua, cioè tanto
sciocco quant'è possibile?
– E l'asino ragliò I-A.
469
Così parlò Zarathustra F. Nietzsche
Tu segui vie diritte e tortuose; ciò che gli uomini dicono dritto o tortuoso poco t'importa. Il tuo regno è al di
là del bene e del male. La tua innocenza è appunto non
sapere ciò ch'è l'innocenza.
– E l'asino ragliò I-A.
Vedi un pò come non respingi alcuno, nè il mendicante nè il re. Lasci venire a te i piccoli fanciulli, e se i
ragazzacci ti stuzzicano tu rispondi col tuo semplice ja.
– E l'asino ragliò I-A.
Tu ami le asine e i fichi freschi, nè in quanto al cibo
sei schizzinoso. Un cardo ti fa palpitare il cuore quando
hai appetito. V'è in ciò la saggezza di un Dio.
– E l'asino ragliò I-A.
470
Così parlò Zarathustra F. Nietzsche
LA FESTA DELL'ASINO
A questo punto della litania Zarathustra non potè più
frenarsi e gridò anch'egli I-A, e ancora più forte dell'asino; e saltò fra i suoi ospiti impazziti. «Ma che fate dunque là, figli degli uomini? – egli esclamò rialzando da
terra coloro che pregavano. Guai a voi, se altri che Zarathustra v'avesse scorto.
Ognuno direbbe che siete divenuti, colla vostra nuova
fede, i peggiori bestemmiatori di Dio, ovvero più stolti
delle vecchie donnicciuole! – E tu, vecchio papa, come
può essere che tu adori un asino quale tuo Dio?»
«O Zarathustra, rispose il papa, perdonami, ma nelle
cose di Dio io sono ancora più illuminato di te. Ed è
giusto. – Meglio adorar Dio sotto questa forma che non
adorarlo del tutto! Rifletti a questa parola, mio eccelso
amico: tu indovinerai subito che questa parola racchiude
grande saggezza.
Colui che disse: «Dio è puro spirito», fece sinora sulla terra il più gran passo e il più gran salto verso l'incredulità: non sono queste parole facili a riparare oggidì.
Il mio vecchio cuore sobbalza per la gioia di poter
adorare ancora qualcosa sulla terra. Perdona, o Zarathustra, a un vecchio e pio cuore di pontefice!».
471
Così parlò Zarathustra F. Nietzsche
– «E tu, disse Zarathustra al viandante e ombra, «tu ti
chiami spirito libero e ti reputi uno spirito libero? E ti
dài qui a simile idolatria?
In verità tu fai qui cose peggiori che non presso le
maliziose fanciulle brune, o cattivo nuovo fedele!».
«Sì, è triste», rispose il viandante e ombra, «hai ragione – ma che posso farci! Il vecchio Dio rivive, o Zarathustra; tu puoi dire quello che vuoi.
L'uomo più brutto è il colpevole di ogni cosa: fu lui a
risuscitarlo. E dice che già l'uccise una volta; presso gli
dèi la morte non è che un pregiudizio».
«E tu» riprese Zarathustra «vecchio mago cattivo, che
facesti? Chi dunque crederà in te, in questi tempi di libertà, se tu credi in simili asinerie divine?
Facesti una sciocchezza; come potesti, tu accorto,
fare una tale sciocchezza?».
«O Zarathustra, rispose il mago astuto, – hai ragione,
fu una sciocchezza, e già mi pesa abbastanza».
«E anche tu», disse Zarathustra al coscienzioso dello
spirito, «rifletti dunque e mettiti il dito al naso! Non si
turba la tua coscienza? Il tuo spirito non è troppo puro
per questo pregare, per questo puzzo di bigotti?».
«C'è qualcosa in questo spettacolo», rispose il coscienzioso, e pose il dito al naso, «v'è qualcosa in questo
spettacolo che fa del bene alla mia coscienza.
Forse non ho il diritto di credere in Dio: ma è senza
dubbio sotto questa forma che Dio mi sembra più degno
di fede.
472
Così parlò Zarathustra F. Nietzsche
Dio dev'essere eterno, secondo la testimonianza dei
più devoti: chi può disporre di tanto tempo può fare il
comodo suo. Lento e sciocco quanto è possibile; può
così andare molto lontano.
E colui che ha troppo spirito sarebbe felice d'innamorarsi della stoltezza e della follia. Rifletti su te medesimo, o Zarathustra! Tu stesso, in verità, potresti anche tu
per eccesso di saggezza divenire un asino.
Un saggio perfetto non segue forse volentieri il più
tortuoso cammino? L'apparenza lo prova, o Zarathustra,
la tua apparenza».
«E tu stesso infine», disse Zarathustra rivolgendosi
all'uomo più brutto che giaceva ancora al suolo, il braccio teso verso l'asino (giacchè gli dava a bere del vino).
«Parla, ineffabile, che hai fatto costì?
Tu mi sembri trasformato; l'occhio tuo arde, il mantello del sublime copre la tua bruttezza: che facesti?
È dunque vero ciò che dicono quelli, che tu l'hai risuscitato? E perchè? Non era stato ucciso e soppresso a ragione?
Tu stesso mi sembri desto; che facesti, che rovesciasti? Perchè ti convertisti? Parla, o ineffabile!».
«O Zarathustra – rispose l'uomo più brutto – tu sei
uno scaltro!
Che Colui viva ancora, o riviva, o sia morto davvero,
chi di noi due lo sa meglio? Io chiedo a te.
Ma io so una cosa – e l'imparai da te un giorno, o Zarathustra: colui che vuole uccidere del tutto, ride.
473
Così parlò Zarathustra F. Nietzsche
Non con la collera ma con il riso si uccide – così tu
dicesti una volta. O Zarathustra, tu misterioso, tu distruttore, tu santo pericoloso, – tu sei uno scaltro!».
Ma accadde allora che Zarathustra, stupito di quelle
risposte maligne, si slanciasse di nuovo alla porta della
sua caverna, e rivolgendosi a tutti i suoi ospiti, con voce
sonora gridasse:
«O voi pagliacci e buffoni tutti quanti! Perchè dissimulare e nascondervi dinanzi a me?
Come trasaliva però di gioia e di cattiveria il cuor di
ciascuno di voi, per essere divenuti pii come bambini, –
per avere infine agito di nuovo come i bambini, per aver
pregato, giunto le mani e detto «buon Dio»!
Ma ora lasciate questa camera di bambini, la mia caverna, ove oggi convennero tutte le puerilità. Rinfrescate all'aperto la vostra impetuosità infantile, e il battito
del vostro cuore!
Certo, se non ridivenite simili ai fanciulli non entrerete in quel regno dei cieli. (E Zarathustra accennò verso
l'alto).
Ma noi non vogliamo affatto entrare nel regno dei
cieli: noi siamo uomini – vogliamo perciò il regno de la
terra».
E di nuovo Zarathustra cominciò a parlare. «O miei
nuovi amici» diss'egli «uomini singolari, voi che siete
gli uomini superiori, come mi piacete adesso, –
474
Così parlò Zarathustra F. Nietzsche
– da che ridiveniste giocondi! Voi siete, in verità, tutti
sbocciati; mi sembra che per fiori simili a voi ci vogliano nuove feste,
– una piccola valorosa follìa, un culto o una festa dell'asino, un vecchio pazzo e un allegro Zarathustra, un
turbine che, col suo soffio, vi rischiari l'anima.
Non dimenticate questa notte e questa festa dell'asino,
o uomini superiori. Ecco ciò che inventaste presso di
me, e lo prendo come buon segno – solo i convalescenti
inventano cose simili!
E se festeggiaste un'altra volta questa festa dell'asino,
fatelo per amor vostro ed anche per amor mio. E in mia
memoria!».
Così parlò Zarathustra.
475
Così parlò Zarathustra F. Nietzsche
IL CANTO D'EBBREZZA
1.
Ma frattanto erano tutti usciti, l'un dietro all'altro, all'aperto, nella notte fresca e pensosa; e Zarathustra stesso conduceva per mano l'uomo più brutto, per mostrargli il suo mondo notturno, la gran luna rotonda e le cascate argentee presso la sua caverna. Si arrestarono infine, l'un dopo l'altro, tutti quegli uomini vecchi, ma allegri, col cuore consolato e gagliardo, meravigliati di sentirsi tanto bene sulla terra; la quiete della notte però
s'appressava sempre più ai loro cuori. E di nuovo Zarathustra pensò tra sè: «Quanto mi piacciono adesso questi
uomini superiori!» – ma non lo disse, poi che rispettava
la loro felicità e il loro silenzio.
Ma allora accadde ciò che in quel lungo giorno di
meraviglia fu più stupefacente: l'uomo più brutto cominciò di nuovo, per l'ultima volta, a gorgogliare e a soffiare, e quando potè parlare, uscì dalla sua bocca una domanda, precisa e buona e profonda, la quale commosse
il cuore di tutti coloro che l'ascoltavano.
476
Così parlò Zarathustra F. Nietzsche
«Amici miei qui riuniti – disse l'uomo più brutto –
che vi sembra? In grazia di questa giornata – è la prima
della mia vita che io sono contento di vivere.
E non mi basta avere testimoniato questo! Vale la
pena di vivere sulla terra: un giorno, una festa insieme
con Zarathustra, m'insegnò ad amare la terra.
«È questo – la vita?» dirò alla morte. «Ebbene! ancora una volta».
Amici miei, che vi pare? Non volete voi come me
dire alla morte: «È questo la vita? ebbene, per amore di
Zarathustra, ancora una volta!...».
Così parlò l'uomo più brutto, ma non era lungi la
mezzanotte. E che pensate che allora accadesse? Tosto
che gli uomini superiori udirono la sua domanda ebbero
d'un tratto coscienza del loro cangiamento e della loro
guarigione e compresero chi fosse colui che l'aveva loro
procurata: si slanciarono allora verso Zarathustra, pieni
di riconoscenza, di rispetto, d'amore, baciandogli la
mano secondo l'indole propria: di modo che ridevano alcuni, ed altri piangevano. Ma il vecchio mago danzava
per la gioia; e se, come credono alcuni, era allora ebbro
di vino dolce, era certamente ancora più ebbro di dolce
vita, ed aveva certamente dimenticata la sua stanchezza.
Ve ne sono pure alcuni i quali raccontano che l'asino
allora si mettesse a danzare; giacchè non invano l'uomo
più brutto gli aveva dato da bere del vino. Comunque
sia ed anche ammesso che l'asino non avesse, quella
sera, danzato, avvennero però prodigi anche più grandi e
477
Così parlò Zarathustra F. Nietzsche
più strani di quel che non sia la danza dell'asino. In breve, come suona il detto di Zarathustra: «Che importa?».
2.
Ma Zarathustra, quando avvenne ciò con l'uomo più
brutto, era come ebbro, si spegneva il suo sguardo, balbettava la sua lingua, e i suoi piedi oscillavano. E chi
potrebbe dire quali fossero allora i pensieri che s'agitavano nell'anima di Zarathustra? Ma visibilmente arretrava, il suo spirito, e poi volava innanzi verso lontananze
remote e si trovava su «un alto giogo (come sta scritto)
tra due mari,
– tra passato e avvenire come gravida nube». Ma a
poco a poco, mentre lo tenevan tra le braccia gli uomini
superiori, ritornava in sè e protendeva le mani per moderare l'impeto dei suoi ammiratori e calmare i preoccupati; non parlava. Ma ad un tratto egli volse la testa
giacchè gli sembrava d'aver udito qualcosa, – si pose allora il dito sulla bocca e disse: «Venite!».
E d'un subito si fece silenzio e mistero intorno; ma
dal basso giunse lentamente il suono d'una campana.
Zarathustra tese l'orecchio, come gli uomini superiori,
poi una seconda volta si pose il dito su la bocca e disse
di nuovo: «Venite! Venite! È quasi la mezzanotte!» – e
la sua voce s'era cangiata. Ma non si muoveva dal posto:
vi fu allora ancora più grande mistero; e tutto ascoltava,
anche l'asino, gli animali di Zarathustra, l'aquila e il ser478
Così parlò Zarathustra F. Nietzsche
pente, e la stessa caverna di Zarathustra e la gran luna
fredda, e la notte stessa. Ma Zarathustra si pose per la
terza volta il dito su la bocca e disse:
Venite! Venite! Venite! Mettiamoci adesso in cammino! È l'ora: andiamo nella notte!
3.
O uomini superiori, già viene la mezzanotte: voglio
dunque dirvi qualcosa all'orecchio, come a me dice
quella vecchia campana, –
– così misteriosa, terribile, profonda, come la dice a
me quella vecchia campana di mezzanotte, che ha vissuto più a lungo di un uomo:
– che contò già i dolorosi battiti del cuore paterno –
ah! ah! come sospira! come ride nel sogno! la vecchia
mezzanotte, profonda, profonda!
Silenzio! Silenzio! Molte cose si sentono che di giorno non si fanno sentire; ma adesso che l'aria è pura, e
tacque anche il fremito dei vostri cuori,
– ora essa parla, si fa udire, s'insinua nelle anime notturne deste troppo a lungo! Ah! ah! come sospira! Come
ride nel sogno!
– non senti tu come segretamente ti parla, con terrore
e cordiale, la vecchia mezzanotte, profonda, profonda?
O uomo, ascolta!
479
Così parlò Zarathustra F. Nietzsche
4.
Ahimè! Ove fuggì il tempo? Non caddi nel pozzo
profondo? Dorme il mondo.
Ah! Ah! Il cane urla, risplende la luna. Preferisco morire, morire anzi che dirvi ciò che ora pensa il mio cuore
di mezzanotte.
Sono già morto. Tutto è finito. Ragno, perchè vai tessendo intorno a me la tua rete? Vuoi del sangue? Ah!
Ah! La rugiada cade, l'ora giunge –
– l'ora in cui mi sento gelare, l'ora che domanda e domanda e domanda: «chi ha per far ciò cuore abbastanza?
– chi vuol essere il signor della terra? Chi vuol dire: così
dovete scorrere correnti grandi e piccine?»
– l'ora s'appressa: o uomo, uomo superiore, ascolta!
Questo discorso è per le orecchie sottili, per le tue orecchie – che cosa dice la mezzanotte profonda?
5.
Mi sento portato laggiù, danza l'anima mia. Opera
giornaliera! Opera giornaliera! Chi deve essere il signore della terra?
La luna è fresca, tace il vento. Ah! Ah! Volaste già
alto abbastanza? Danzaste: ma non è un'ala la gamba.
Buoni danzatori, ora passò tutta la gioia. Il vino si
cangiò in lievito, tutti i calici divennero teneri e le tombe sussurrarono.
480
Così parlò Zarathustra F. Nietzsche
Voi non volaste alto abbastanza: ora le tombe sussurrano: «salvate dunque i morti! Perchè è così lunga la
notte? Non ci rende forse ebbri la luna?».
O uomini superiori, salvate dunque le tombe, destate i
cadaveri! Ahimè, perchè il verme rode ancora? L'ora
s'appressa, l'ora s'appressa, –
– la campana brontola, il cuore freme ancora, rode
ancora il tarlo, il tarlo del cuore. Ah! Ah! Il mondo è
profondo.
6.
Dolce lyra! Dolce lyra! Amo il suono delle tue corde,
l'ebbro tuo suono di rospo! da quali tempi remoti, e
come da lungi, mi viene il tuo suono, lontano, dagli stagni dell'amore!
Vecchia campana! Dolce lyra! Ogni angoscia ti lacerò il cuore, l'angoscia del padre, degli avi, dei primi parenti; la tua parola divenne matura, –
– matura come l'autunno dorato e il meriggio, come il
tuo cuore di solitario – ora tu parli: il mondo stesso divenne maturo, l'uva abbronzata.
– ora vuole morire, morire di gioia. Uomini superiori,
non sentite? Misterioso si sprigiona un odore,
– un profumo e un odore d'eternità, un odore di vino
dorato, bronzeo, un odore soave di rose, di antica felicità, – di ebbra felicità di morire a mezzanotte, felicità che
481
Così parlò Zarathustra F. Nietzsche
canta: il mondo è profondo e più profondo di quanto il
giorno pensasse!
7.
Lasciami! lasciami! son troppo puro per te. Non toccarmi! Il mio mondo non divenne forse perfetto?
La mia pelle è troppo pura per le tue mani. Lasciami,
giorno cupo, stupido, afoso! Non è la mezzanotte più
chiara?
I più puri debbono essere i signori del mondo, i men
conosciuti, le anime della mezzanotte che son più profonde del giorno.
O giorno, tu brancoli presso di me? Tu brancoli presso la mia felicità? Io son ricco per te, e solitario, una
sorgente di ricchezza, un tesoro?
O mondo, mi vuoi? Son io mondano per te? Son spirituale, divino per te? Ma, giorno e mondo, voi siete
troppo massicci, –
– abbiate le mani più abili, afferrate una felicità più
profonda, una più profonda sventura, afferrate un qualsiasi Iddio, ma non afferrate me:
– la mia sventura, la mia felicità è profonda, o strano
giorno, eppure io non sono un Dio, nè l'inferno di un
Dio: profondo è il suo dolore.
482
Così parlò Zarathustra F. Nietzsche
8.
Il dolore di Dio è più profondo, o mondo strano! Afferra il dolore di Dio, ma non afferrarmi! che cosa son
io? una lyra soave, piena d'ebbrezza, –
– una lyra della mezzanotte, una campana di rospo
che nessuno capisce ma che deve parlare dinanzi ai sordi, uomini superiori. Giacchè voi non mi comprendete!
È finito! È finito! O giovinezza! O meriggio! O pomeriggio! Ora giunge la sera, e la notte, e la mezzanotte
– urla il cane e il vento:
– il vento non è forse un cane? Esso guaisce, latra,
urla. Ah! Ah! come sospira, come ride, come rantola ed
ansa la mezzanotte!
Come parla sobria, l'ebbra poetessa! Superò forse la
propria ebbrezza? Prolungò la sua veglia? Di nuovo medita? – rimedita in sogno il proprio dolore, la mezzanotte vecchia e profonda, e ancora di più la sua gioia. Giacchè la gioia, quando già è profondo il dolore, la gioia è
ancor più profonda del dolore.
9.
O ceppo di vite! Perchè m'esalti? Non t'ho forse reciso? Io sono crudele, tu sanguini – che vale la lode della
mia crudeltà?
«Tutto ciò che divenne perfetto, tutto ciò che maturò
– vuole morire!» Tu parli così. Sia benedetto, sia bene483
Così parlò Zarathustra F. Nietzsche
detto il coltello del vendemmiatore! Ma tutto ciò che
non è maturo vuol vivere: ahimè!
Dice il dolore: «Passa oltre! fuggi, o dolente!» Ma
tutto ciò che soffre vuol vivere per maturare, per divenire giocondo e pieno di desideri, –
– pieno di desideri di ciò ch'è più lontano, più alto,
più chiaro. «Io voglio eredi, – così parla tutto ciò che
soffre – voglio figli, non voglio me».
Ma la gioia non vuol nè figli, nè eredi, – la gioia vuole sè stessa, vuole l'eternità, il ritorno, vuole che tutto sia
eternamente eguale a sè stessa.
Dice il dolore: «Spezzati, sanguina, cuore! Cammina
gamba, ala vola! Lontano, in alto, dolore!» Ebbene!
Suvvia! O vecchio cuor mio; dice il dolore: «passa oltre».
10.
Voi, uomini superiori, che vi pare? Son io un indovino? Un sognatore? Un ebbro? Un interprete di sogni?
Una campana di mezzanotte?
Una goccia di rugiada? Un vapore e un profumo d'eternità? Non lo udite? Non l'odorate? Or ora il mio mondo divenne perfetto, la mezzanotte è anche il meriggio,
–
il dolore è anche una gioia, la maledizione è anche
una benedizione, la notte è anche sole – allontanatevi se
no imparerete: che un savio è pure folle.
484
Così parlò Zarathustra F. Nietzsche
Consentiste mai alla gioia? Oh, amici, consentiste allora a tutte le pene. Tutte le cose sono concatenate insieme, congiunte dall'amore, –
– voleste mai che una volta venisse due volte, diceste
mai «tu mi piaci, gioia! momento, istante!» voleste allora che tutto tornasse!
Tutto di nuovo, tutto eternamente, tutto concatenato,
annodato insieme, congiunto d'amore, così voi amaste il
mondo, –
– voi eterni, e l'amate in eterno e per sempre: e voi
dite pure al dolore: passa, ma torna di nuovo: giacchè
ogni gioia vuole l'Eternità!
11.
Ogni gioia vuol l'eternità di tutte le cose, vuole miele,
lievito, ebbra mezzanotte; vuole tombe, consolazione di
lagrime versate sopra le tombe, vuole tramonti dorati, –
che cosa non vuole la gioia! Essa è più assetata, sincera,
avida, terribile e segreta d'ogni dolore; essa vuole sè
stessa, morde sè stessa; lotta in essa la volontà dell'anello, –
– essa vuole amore, essa vuole odio; è più che ricca, e
dona e getta lontano, e mendica perchè qualcuno la voglia prendere, e ringrazia colui che la prende, e le piacerebbe d'essere odiata, –
485
Così parlò Zarathustra F. Nietzsche
è tanto ricca, la gioia, che ha sete di dolore, d'inferno,
d'odio, di vergogna, di ciò che è storto, del mondo, –
giacchè questo mondo, voi lo conoscete!
Voi, uomini superiori, è di voi ch'essa ha sete; la gioia sfrenata, felice – e del vostro dolore, o voi che falliste! Ogni gioia eterna langue presso ciò che non riescì.
Giacchè ogni gioia vuole sè stessa, e perciò vuole
pure la pena! O felicità! O dolore! O cuore spezzato!
Uomini superiori, imparatelo dunque, la gioia vuole l'eternità,
– la gioia vuole l'eternità, d'ogni cosa, vuole profonda, profonda eternità!
12.
Imparaste ora la mia canzone? Indovinaste ciò che
vuol dire? Ebbene! – Su, via! Voi, uomini superiori,
cantate ora il mio rondò!
Cantatemi voi stessi il canto che s'intitola «Ancora
una volta» e il cui senso è «per tutta l'eternità» – cantate, o uomini superiori, il rondò di Zarathustra:
O uomo! Bada!
Che dice la profonda mezzanotte?
«Dormii, dormii, –
«Da sonno profondo mi sono destato –
«Il mondo è profondo,
«E più profondo di quanto il dì pensasse.
486
Così parlò Zarathustra F. Nietzsche
«Profondo è il suo dolore, –
«La gioia – più profonda ancora del cordoglio:
«Dice il dolore: va' via!
«Ma ogni gioia vuole eternità, –
«– Vuole profonda, profonda Eternità!».
487
Così parlò Zarathustra F. Nietzsche
IL SEGNO
Il mattino che seguì quella notte, Zarathustra balzò
dal suo giaciglio, si cinse le reni e uscì dalla caverna, ardente e forte come il sole mattutino che sorge dai monti
oscuri.
«O grande astro – diss'egli, come aveva parlato un'altra volta – o profondo occhio di beatitudine, a che ti gioverebbe tutta la tua letizia se tu non avessi coloro ai
quali risplendere!
E se questi rimanessero nelle loro caverne mentre tu
sei già desto e vieni a donare e a prodigare: come se ne
sdegnerebbe il tuo fiero pudore!
Ebbene! Essi dormono ancora, questi uomini superiori, mentre io mi sono svegliato: essi non sono i miei veri
compagni! Non essi io attendo qui su la mia montagna.
Voglio accingermi al lavoro e cominciare la mia giornata: ma essi non comprendono quali siano i segni del
mio mattino; il rumore del mio passo non è per loro il
grido del risveglio.
Essi dormono ancora nella mia caverna, il loro sogno
beve ancora le mie ebbre canzoni. Ma l'orecchio che
m'ascolta – l'orecchio obbediente manca alle loro membra».
488
Così parlò Zarathustra F. Nietzsche
Zarathustra aveva detto questo al suo cuore mentre il
sole s'alzava; gettò allora uno sguardo alle altezze, giacchè udiva sopra di sè l'acuto richiamo dell'aquila sua:
Bene! – gridò. – Ciò mi piace e s'addice a me. I miei
animali son desti, perchè io son desto.
L'aquila mia è desta e come me, onora il sole. Con artigli d'aquila essa afferra la nuova luce. Voi siete i miei
veri animali; io v'amo.
Ma ancora mi mancano i miei veri uomini!
Così parlò Zarathustra; ma accadde ch'egli si sentì
improvvisamente circondato, come da innumerevoli uccelli che gli volassero intorno – e il fruscio di tante ali e
la ressa intorno al suo capo eran sì intensi ch'egli chiuse
gli occhi.
E, in verità, egli sentiva cader sopra di sè come un
nembo, un nembo di frecce lanciate contro un nuovo nemico. Ma, ecco, questa era invece una nube d'amore, e
sopra un nuovo amico si riversava.
«Che m'accade?» pensò Zarathustra nel suo cuore,
stupito; e sedette lentamente su la grossa pietra ch'è all'entrata della caverna.
Ma agitando le mani attorno a sè, al disopra e al disotto di sè per difendersi da la tenerezza degli uccelli,
gli accadde qualcosa di ancora più strano: giacchè le sue
mani si immersero inavvedutamente in una folta e calda
massa di peli; gli risuonò vicino, al tempo stesso, un
ruggito – un dolce, lungo ruggito di leone.
489
Così parlò Zarathustra F. Nietzsche
Ecco il segno – disse Zarathustra – e si cangiò il suo
cuore. E in verità allorchè vide chiaro innanzi a sè, un'enorme bestia fulva giaceva ai suoi piedi, con la testa reclinata sulle sue ginocchia, e non voleva scostarsi da lui,
per amore, simile al cane che ha ritrovato il suo antico
signore. Le colombe non mostravano meno fervido
amore del leone, e ogni volta che una di esse sfiorava
nel volo il naso del leone, il leone scuoteva la testa, meravigliato, e rideva.
Innanzi a tutto ciò Zarathustra non disse che una parola: «I miei figli sono vicini, i miei figli» –, poi tacque
del tutto. Ma il suo cuore era sollevato, e dai suoi occhi
sgorgavano lacrime che gli scendevano sulle mani. Ed
egli non badava più a nulla, e stava assiso là, immobile,
senza più difendersi dagli animali. Allora le colombe gli
volarono intorno posandoglisi sulle spalle, accarezzandogli i bianchi capelli; nè si saziavano di mostrargli la
loro tenerezza e la loro gioia. E il vigoroso leone lambiva sempre le lacrime che cadevano sulle mani di Zarathustra, e poi timidamente ruggiva. Così facevano quegli animali.
Questo durò lungo tempo o breve; giacchè in verità
non v'è tempo sulla terra per simili cose. – Ma, nel frattempo, gli uomini superiori s'erano svegliati nella caverna di Zarathustra, e si ordinavano in fila per muovere incontro a Zarathustra e dargli così il saluto mattutino:
giacchè avevan notato, risvegliandosi, ch'egli non era
più tra di loro. Ma quando essi giunsero alla porta della
490
Così parlò Zarathustra F. Nietzsche
caverna, preceduti dal rumore dei loro passi, il leone diè
un balzo, si scostò improvvisamente da Zarathustra e,
ruggendo selvaggiamente, si slanciò verso la caverna;
gli uomini superiori sentendolo urlare gridarono tutti
come una sola bocca e fuggirono indietro e disparvero
in un baleno.
Ma Zarathustra stesso, stordito e distratto, s'alzò da
sedere, si guardò intorno meravigliato, e interrogò il
proprio cuore; riflettè e rimase solo. «Che dunque
udii?» disse, infine, lentamente; «che mi accadde in
questo momento?».
E già gli tornava il ricordo; ed egli comprese subitamente tutto ciò che era passato tra l'oggi e l'ieri.
«Ecco la pietra», disse carezzandosi la barba, «è là
che sedevo ieri mattina: è là che mi s'avvicinò l'indovino, è là che per la prima volta udii il grido che ho udito
or ora, quel grande grido di aiuto.
O uomini superiori, è il vostro affanno che mi prediceva ieri mattina il vecchio indovino, –
– è verso il vostro affanno ch'egli voleva condurmi
per tentarmi: «O Zarathustra – m'ha detto – io vengo per
sedurti all'ultimo tuo peccato».
All'ultimo mio peccato? gridò Zarathustra ridendo
con ira della sua propria parola; che mi fu riservato quale mio ultimo peccato?»
E ancora una volta Zarathustra si ripiegò su sè stesso,
e sedette nuovamente sulla grossa pietra e meditò. Poi,
d'improvviso, sorse in piedi.
491
Così parlò Zarathustra F. Nietzsche
«Pietà! Pietà dell'uomo superiore! gridò, ed il suo
volto si fece di bronzo. Ebbene, per questo c'è tempo!
Il mio dolore e la mia compassione – che importa di
ciò! Cerco io forse la felicità? Io cerco l'opera mia!
Ebbene! Il leone giunse, i miei figli sono vicini, Zarathustra divenne maturo, giunta è l'ora mia...
Questo è il mio mattino, il mio giorno si leva, sorgi,
dunque, sorgi, o grande meriggio!»
Così parlò Zarathustra; e lasciò la sua caverna forte e
radioso come il sole mattutino che compare dai monti
ancora avvolti di tenebre.
492
Così parlò Zarathustra F. Nietzsche
FRAMMENTI DI NOTE POSTUME
A CHIARIMENTO DELL'OPERA
«COSÌ PARLÒ ZARATHUSTRA»
493
Così parlò Zarathustra F. Nietzsche
1.
Tutti gli scopi sono distrutti: i valori s'invertono:
chiamasi buono colui che segue il proprio cuore, ma
anche colui che obbedisce soltanto al suo dovere;
chiamasi buono l'uomo dolce, conciliante, ma pure il
valoroso, l'inflessibile, il severo;
chiamasi buono quegli che non fa violenza a sè stesso, ma anche l'eroe della vittoria sopra di sè;
chiamasi buono l'amico assoluto del vero, ma anche
l'uomo della pietà che trasfigura le cose;
chiamasi buono colui che obbedisce a sè stesso, ma
anche l'uomo pio;
chiamasi buono l'uomo distinto e nobile, ma anche
colui che non disprezza e non guarda dall'alto;
chiamasi buono l'uomo caritatevole che evita la lotta,
ma anche colui che è avido di combattimento e di vittoria;
chiamasi buono quegli che vuol sempre essere il primo, ma anche colui che non vuol vincere nulla a detrimento di alcuno.
2.
Noi abbiamo in noi stessi una forza enorme di sentimenti morali, ma non abbiamo scopo alcuno per tutti.
494
Così parlò Zarathustra F. Nietzsche
Questi sentimenti ci contraddicono: essi provengono da
differenti tavole di beni.
V'è una prodigiosa forza morale, ma non v'è più scopo alcuno nel quale possano venir utilizzate tutte le forze.
3.
Tutti gli scopi sono distrutti. Gli uomini debbono
prendersene uno. Fu errore credere che ne possedessero
uno: essi li donarono tutti. Ma le condizioni prime per
tutti gli scopi d'una volta sono oggi distrutte.
La scienza mostra il corso, ma non il fine: essa dà tuttavia le condizioni prime alle quali deve corrispondere il
fine.
4.
La profonda sterilità del secolo XIX. Non m'incontrai
in alcun uomo che avesse realmente portato un nuovo
ideale.
Fu il carattere della musica tedesca, che più lungamente m'indusse a sperare. Un tipo più forte nel quale
le nostre energie siano legate sinteticamente – ecco la
mia credenza.
Tutto è decadenza, all'aspetto. Bisogna dirigere in
modo tale la distruzione, ch'essa renda possibile ai più
forti una nuova forma d'esistenza.
495
Così parlò Zarathustra F. Nietzsche
5.
La risoluzione della morale conduce, nelle sue conseguenze pratiche, all'individuo anatomico ed anche alla
divisione dell'individuo in molteplicità – flusso assoluto.
È perciò necessario, oggi più che mai, un amore, un
nuovo amore.
6.
«Finchè la vostra morale mi dominò, io respiravo
come chi soffoca. Strangolai perciò quel serpente; io volevo vivere, esso doveva quindi morire».
7.
Finchè si dovrà ancora agire e perciò comandare, non
si avrà sintesi (la soppressione dell'uomo morale). Non
poter fare altrimenti: gli istinti e la ragione che comanda, al di là dello scopo: gioir di sè stessi nell'azione.
8.
– Non tutti vogliono portar il carico di ciò che non è
comandato; ma fanno ciò che è più difficile, se tu lo comandi loro.
496
Così parlò Zarathustra F. Nietzsche
9.
Superare in noi stessi il passato: combinare di nuovo
gli istinti e indirizzarli tutti insieme a un unico scopo: –
molto difficile! Non soltanto i cattivi istinti bisogna vincere – ma pur superare quelli che si chiamano i buoni
istinti e consacrarli di nuovo!
10.
Nella virtù nessun salto! Ma per ognuno una via differente! Ma non ognuno al punto più eccelso. Può bensì
ognuno essere punto e insegnamento per gli altri.
11.
Per la buona volontà di aiutare, di compatire, di sottomettersi, di rinunciare agli assalti personali, anche gli
uomini insignificanti e superficiali diverranno forse
qualcosa di sopportabile all'occhio: non bisogna toglier
loro, a nessun costo, l'idea che questa volontà sia «la
virtù».
12.
L'uomo rende preziosa un'azione: ma come potrebbe
un'azione render prezioso l'uomo?
497
Così parlò Zarathustra F. Nietzsche
13.
La morale è affare di quelli che non possono liberarsene: per costoro essa fa parte delle «condizioni dell'esistenza». Non si possono rifiutare condizioni d'esistenza:
si può unicamente – non averle.
14.
Se fosse vero che la vita non merita d'essere affermata, l'uomo morale abuserebbe del suo prossimo, precisamente per il suo oblio di sè e la sua prontezza di aiuto –
a beneficio personale.
15.
«Ama il tuo prossimo» – ciò vuol dire anzitutto: «non
occuparti del tuo prossimo!» – Ed è precisamente questo
l'atto della virtù che è più difficile!
16.
L'uomo cattivo quale parassita. Non dobbiamo essere
soltanto roditori dell'esistenza; non è nobile.
17.
È il sentimento nobile che ci proibisce di essere roditori della vita – esso si rivolta contro l'edonismo: noi
498
Così parlò Zarathustra F. Nietzsche
vogliamo dar qualcosa in cambio! – Ma la credenza fondamentale delle moltitudini è che bisogna vivere per
niente – questa è la sua volgarità.
18.
Per gli uomini bassi valgono i valori invertiti: ne deriva quindi il piantar in essi le virtù. Bisogna strapparli
alla vita con comandi assoluti, paurosi tiranni.
19.
Rivendicazione: la nuova legge deve poter essere
adempiuta – e dal suo compimento deve sorgere l'annientamento e la legge superiore. Zarathustra si pone di
fronte alla legge, sopprimendo la «legge delle leggi», la
morale.
Le leggi quali spine dorsali. Lavorare ad esse e crearne eseguendole. Finora l'istinto della schiavitù dinanzi
alla legge!
20.
La vittoria sopra sè stesso di Zarathustra, quale esempio di vittoria dell'umanità – in favore del superuomo. È
perciò necessario superare la morale.
499
Così parlò Zarathustra F. Nietzsche
21.
Tipo del legislatore, sua evoluzione e sue sofferenze.
Che senso ha, in generale, dar delle leggi? Zarathustra è
l'araldo, che chiama molti legislatori.
22.
Strumenti singolari.
1. Quelli che comandano, i potenti – che non amano,
se non l'immagine, secondo la quale creano. Gli esseri
completi, molteplici, assoluti che superano ciò che esiste.
2. Quelli che obbediscono, i «liberati» – amore e venerazione è la loro felicità, senza di ciò che è superiore
(soppressione di ciò che hanno d'imperfetto per mezzo
della contemplazione!).
3. Gli schiavi, «razza di servi» –; bisogna crear loro
benessere, la compassione tra di loro.
23.
Quegli che dona, quegli che crea, quegli che insegna
– ecco i precursori di colui che domina.
24.
Ogni virtù ed ogni vittoria sopra sè stesso non ha
senso che come preparazione a colui che domina.
500
Così parlò Zarathustra F. Nietzsche
25.
Ogni sacrificio che prepara il dominatore, sarà calcolato il centuplo.
26.
Si deve onorare altamente – il sacrificio del capitano,
del principe, di colui che è responsabile di fronte a sè
stesso!
27.
Il prodigioso compito del dominatore che educa sè
stesso; – la specie d'uomo e di popolo ch'egli vuol dominare deve trovar in lui, la propria immagine: è là che
egli deve essere divenuto signore.
28.
Il grande educatore simile alla natura: deve accumulare ostacoli perchè essi vengano superati.
29.
I nuovi maestri come primi gradini del supremo figuratore (essi imprimono il loro tipo).
501
Così parlò Zarathustra F. Nietzsche
30.
Le istituzioni quale effetti dei grandi individui e mezzi di incastrare e di radicare i grandi individui – sinchè
nascono i frutti.
31.
In fatti, gli uomini tentano sempre di poter far senza
dei grandi individui, per mezzo di corporazioni, ecc. Ma
essi dipendono interamente da quei modelli.
32.
L'ideale eudemonistico e sociale riporta l'uomo indietro – esso crea forse una specie operaia molto utile, – inventa lo schiavo ideale dell'avvenire, la casta inferiore
che è indispensabile.
33.
Diritto eguale per tutti – è la più sfrenata ingiustizia;
poichè soltanto ne scapitano gli uomini superiori.
34.
Non si tratta affatto di un diritto del più forte, giacchè
i più forti e i più deboli son tutti uguali in questo: essi
allargano la loro potenza quanto più possono.
502
Così parlò Zarathustra F. Nietzsche
35.
Nuova valutazione dell'uomo: e prima di tutto la domanda:
quanta forza v'è in lui?
quanta molteplicità d'istinti?
quante attitudini a comunicare e a ricevere?
Il dominatore quale tipo superiore.
36.
Zarathustra è felice, che la lotta delle caste sia terminata e venga infine il tempo della gerarchia degli individui. L'odio del sistema del livellamento democratico è
soltanto al primo stadio, bisogna esser lieti che sia tanto
lontano. Ora può sciogliere il suo compito.
I suoi insegnamenti non furono diretti finora che alla
casta dominante dell'avvenire. Questi signori della terra
devono adesso sostituir Dio e crearsi la confidenza profonda e assoluta di coloro che sono dominati. In primo
luogo la loro nuova santità, la loro rinunzia alla felicità
e al benessere. Essi offrono agli inferiori l'aspettativa
della felicità, non a sè. Essi redimono quelli che fallirono per la dottrina della «rapida morte»; essi offrono religioni e sistemi secondo la gerarchia.
503
Così parlò Zarathustra F. Nietzsche
37.
Il conflitto del dominatore è l'amore del più lontano
in lotta con l'amore del prossimo.
Essere creatore ed essere buono non è antinomia,
bensì una sola e stessa cosa, ma con prospettive lontane
o vicine.
38.
Il sentimento della potenza. Rivalità di tutti gli io per
trovar l'idea che sta sopra l'umanità come una stella. L'io
un «primum mobile».
39.
Lotta per utilizzare la potenza che è rappresentata
dall'umanità! Zarathustra invoca questa lotta.
40.
Raggiungere il nostro ideale: lottare per la potenza
secondo esige l'ideale.
41.
La dottrina del ritorno è il punto verticale della storia.
504
Così parlò Zarathustra F. Nietzsche
42.
L'improvviso, lo spaventevole dominio della verità.
V'è una incosciente protezione di sè, una precauzione,
una dissimulazione, una difesa contro la più difficile conoscenza: è così che vissi finora. Mi tacqui qualcosa.
Ma il continuo sforzo per togliere pietre ha dato tutta la
potenza al mio istinto. Levo adesso l'ultima pietra: mi
sta dinanzi la verità più terribile.
Scongiuro della verità dalla tomba: – noi creammo la
verità, noi la destammo: suprema manifestazione del coraggio e della potenza. Sdegno di tutto il pessimismo
fino ad oggi!
Noi lottiamo insieme con la verità – noi scopriamo
che il solo mezzo di sopportarla è precisamente il creare
un essere che la sopporti. A meno che noi non preferiamo di abbracciarci volontariamente e di diventar ciechi
dinanzi ad essa. Ma, questo, noi non possiamo più!
Noi creammo il pensiero più difficile – vogliamo ora
creare l'essere che lo trovi leggero e ne sia beato!
Per poter creare occorre che noi diamo a noi stessi
una maggior libertà, una libertà più grande di quella che
ci fu sempre accordata; per ciò, liberazione della morale
e sollevamento a mezzo di feste. (Presentimenti dell'avvenire! Celebrare l'avvenire! Vivere nella speranza!)
Momenti felici! E poi lasciar di nuovo cadere la tenda e
dirigere i pensieri verso scopi determinati e vicini!
505
Così parlò Zarathustra F. Nietzsche
43.
L'umanità deve porre il suo scopo al di là di sè stessa
– non in un mondo d'errore, ma nella propria continuazione di sè.
44.
Il punto centrale, ogni volta, quando sorge la volontà
dell'avvenire: allora sta dinanzi il grande avvenimento!
45.
Nostra natura è creare un essere più alto di noi stessi.
Creare al disopra di noi! è questo l'istinto della procreazione, l'istinto della creazione dell'opera. – Come ogni
volontà suppone uno scopo, così l'uomo suppone un essere che non è presente, ma che presente lo scopo dell'esistenza. Questa è la volontà di ogni libertà. Nello scopo
risiede l'amore, la venerazione, la visione di ciò che è
perfetto, il desiderio.
46.
La mia rivendicazione: creare degli esseri che siano al
di sopra di tutta la specie «uomo»: bisogna sacrificare, a
questo scopo, sè stessi e il «prossimo».
La morale che imperò fino ad oggi aveva i suoi limiti
nella specie: tutte le morali furono utili nel senso che,
506
Così parlò Zarathustra F. Nietzsche
da principio, diedero alla specie una stabilità assoluta:
quando questa viene raggiunta lo scopo può essere posto
più in alto.
L'uno dei movimenti è incondizionato: il livellamento
dell'umanità, il grande formicolaio, ecc.
L'altro movimento è, al contrario, l'accentuazione di
tutti i contrasti e di tutti gli abissi, la soppressione dell'eguaglianza, la creazione di esseri ultra-potenti.
Quello genera l'ultimo uomo; il mio movimento genera il superuomo. Non è affatto lo scopo, il considerare
l'ultima specie quasi dovesse essere la più importante e
la prima: anzi le due specie devono coesistere – separate
quanto è possibile; l'una non preoccupandosi dell'altra
all'esempio degli dei epicurei.
47.
L'antipodo del superuomo è l'ultimo uomo: io li creai
al medesimo tempo.
48.
Quanto più l'individuo è libero e determinato, più l'amore suo è esigente: egli aspira infine al superuomo,
perchè tutto il resto non soddisfa il suo amore.
49.
A metà della strada nasce il superuomo.
507
Così parlò Zarathustra F. Nietzsche
50.
Io temevo tra gli uomini: avevo il desiderio di viver
tra loro e nulla mi poteva soddisfare. Mi recai allora nella solitudine e creai il superuomo. E quando l'ebbi creato, gli posi intorno il grande velo del divenire, e lasciai
brillare su di lui il meriggio.
51.
«Noi vogliamo creare un essere», noi tutti vogliamo
prender parte a ciò, vogliamo amarlo, procrearlo – e,
per lui, onorarci e stimarci.
Dobbiamo avere uno scopo per il quale amarci tutti
gli uni e gli altri! Tutti gli altri scopi sono degni di venir
distrutti!
52.
I più forti di corpo e d'anima sono i migliori – principio di Zarathustra –; da loro la morale superiore, quella
dei creatori. – Zarathustra vuol rifare l'uomo a sua imagine; questa è la sua lealtà.
53.
Zarathustra appare al genio come l'incarnazione del
suo pensiero.
508
Così parlò Zarathustra F. Nietzsche
54.
La solitudine è necessaria, per un tempo, perchè l'essere divenga completo e s'impregni – guarisca e indurisca.
Nuova forma di comunità: affermarsi in un modo
guerriero. Altrimenti lo spirito s'indebolisce. Nessun
«giardino» e la «fuga dinanzi alle masse». La guerra
(ma senza polvere) tra idee differenti! e gli eserciti di
queste idee!
Nobiltà nuova attraverso la selezione. Le cerimonie
per l'istituzione della famiglia.
Dividere in modo nuovo il giorno; l'esercizio fisico
per tutte le età della vita. La lotta quale principio.
L'amore della stirpe considerato come la lotta del
principio che è nel divenire, in ciò che viene. – «Dominare» è insegnato ed esercitato, la durezza quanto la dolcezza. Appena si è raggiunta la padronanza in una condizione, si deve aspirare ad una nuova condizione.
Lasciarsi istruire dagli ignoranti e dare anche ad essi
occasione di lotta. Utilizzare i degenerati. – La giustizia
della punizione deve consistere in questo, che il malfattore può essere utilizzato come soggetto d'esperienza
(per una nuova nutrizione): questo santifica la punizione
che si può dare ad alcuno per il maggior bene di colui
che deve venire.
509
Così parlò Zarathustra F. Nietzsche
Noi usiam riguardo alla nostra nuova comunità, perchè essa è il ponte al nostro ideale dell'avvenire. È per
essa che noi lavoriamo e facciamo lavorare gli altri.
55.
Trovar la misura e il mezzo d'aspirare oltre l'umanità: bisogna trovar la specie d'uomo più alta e vigorosa.
Rappresentare sempre la tendenza superiore nelle piccole cose: – perfezione, maturità, fiorente salute, dolce
irraggiar della forza.
Lavorare come un artista all'opera quotidiana, portare
ogni opera a perfezione. Confessarsi la probità nel motivo, come s'addice al potente.
56.
Non impazienza! Il superuomo è il nostro prossimo
gradino! Onde, per questa limitazione, vuolsi misura e
virilità!
Inalzare l'uomo al disopra di lui stesso, come i greci –
non fantasmi incorporei. Bisogna sopprimere lo spirito
superiore legato a un carattere debole e nervoso. Scopo:
sviluppo superiore di tutto il corpo e non soltanto del
cervello.
57.
«L'uomo è qualcosa che deve venir superato»: –
510
Così parlò Zarathustra F. Nietzsche
– guardare all'andatura: i greci ammirabili: senza fretta.
– Miei precursori: Eraclito, Empedocle, Spinoza,
Goethe.
58.
1. Scontentezza di noi stessi: antidoto contro il pentimento. La trasformazione dei temperamenti (p. e. attraverso gli anorganici). La buona volontà in questa scontentezza. Aspettar la propria sete, e lasciarla diventar
completa per scoprire la sua sorgente.
2. Trasformare la morte quale mezzo di vittoria e di
trionfo.
3. La malattia: il comportarsi verso di essa. Libertà
alla morte.
4. L'amor della stirpe quale mezzo all'ideale (l'aspirazione di perire nel contrario). Amore della divinità sofferente.
5. La riproduzione come atto più sacro. Gravidanza;
creazione dell'uomo e della donna che, nel figlio, vogliono gioire della loro unità ed inalzare alla loro unione
un monumento.
6. Compassione quale pericolo. Creare le occasioni
perchè ognuno possa aiutare sè stesso e sia libero d'accettare di venir aiutato.
7. L'educazione verso il male per suscitare il proprio
«demonio».
511
Così parlò Zarathustra F. Nietzsche
8. La guerra interiore quale «evoluzione».
9. La «conservazione della specie» e il pensiero dell'eterno ritorno.
59.
Insegnamento capitale: giungere a ogni gradino, alla
perfezione e al sentimento del benessere; non saltare!
Prima di tutto la legislazione. Dopo la promessa del
superuomo, la dottrina dell'eterno ritorno è spaventosa:
ora è sopportabile!
60.
La vita stessa creò questo pensiero, il più difficile per
la vita; esso vuol sorpassare il suo più alto ostacolo. Bisogna volersi annientare per poter risorgere – da un
giorno all'altro. Trasformazione a traverso mille anime –
sia questa la tua vita, sia questo il tuo destino! E, infine:
volere ancora una volta questa serie completa.
61.
Poter sopportare la nostra immortalità – questa sarebbe la cosa suprema.
512
Così parlò Zarathustra F. Nietzsche
62.
L'istante in cui concepii l'eterno ritorno è immortale.
E per quell'istante io sopporto l'eterno ritorno.
63.
La dottrina dell'eterno ritorno è schiacciante a prima
vista per i più nobili; essa è, in apparenza, il mezzo di
sterminarli, – le nature mediocri e insensibili rimangono! «Bisogna sopprimer questa dottrina e uccider Zarathustra».
64.
Esitare dei discepoli. «Noi sopportiamo già questa
dottrina, ma distruggeremo con essa i più»!
Zarathustra rise: «Voi dovete essere il martello, io vi
diedi in mano il martello».
65.
Non parlo a voi come parlerei al popolo. Per essi la
prima cosa è disprezzarsi e distruggersi; la seconda disprezzarsi e distruggersi a vicenda.
513
Così parlò Zarathustra F. Nietzsche
66.
La mia volontà di fare il bene mi costrinse a tacere
del tutto. Ma la mia volontà del superuomo mi ordina di
parlare e di sacrificare anche gli amici.
«Voglio formare e trasformare me e voi; altrimenti
come lo sopporterei?».
67.
Storia dell'uomo superiore. L'educazione dell'uomo
migliore è infinitamente più dolorosa. Dimostrare l'ideale dei sacrifici necessari presso Zarathustra. L'abbandono del paese natale, della famiglia, della patria. Vivere
sotto il disprezzo della moralità dominante. Tormento
delle esperienze e degli errori. Abbandono di tutte le
gioie che offriva l'antico ideale (si trova loro sulla lingua in parte un sapore ostile, in parte un sapore straniero).
68.
Che prestava alle cose un senso, un valore, un significato? Il cuore creatore, che desiderava e che, nel suo desiderio, creò il piacere e la pena. Volle pure saziarsi
della pena. Bisogna che prendiamo su di noi ogni sofferenza che fu sofferta dagli uomini e dagli animali; biso514
Così parlò Zarathustra F. Nietzsche
gna che diamo a questa sofferenza un carattere affermatore ed abbiamo uno scopo che lo giustifichi.
69.
Insegnamento capitale. Noi abbiamo il potere di interpretare la sofferenza come benedizione, il veleno
come nutrimento. Volontà di soffrire.
70.
Per la grandezza eroica come sola condizione di colui
che prepara. (Aspirare a una distinzione assoluta quale
mezzo di sopportare).
Noi non dobbiamo volere una condizione unica, ma
dobbiamo voler divenire esseri periodici – simili all'esistenza.
Indifferenza assoluta di fronte all'opinione degli altri
(giacchè noi conosciamo la loro misura e i loro pesi),
ma se la consideriamo come opinione in sè stessa, sia
oggetto di pietà.
71.
I discepoli debbono riunire tre qualità: essere veridici,
volere e potere comunicarsi, possedere eguale conoscenza.
515
Così parlò Zarathustra F. Nietzsche
72.
Tutte le specie di uomini superiori, la loro angoscia e
le loro amarezze (differenti esempi, come Dühring distrutto dall'isolamento) – nel complesso il destino degli
uomini superiori all'epoca nostra, il modo in cui sembrano condannati a estinguersi: come un grande grido
di soccorso esso giunge all'orecchio di Zarathustra. Tutte le forme della folle degenerazione delle nature superiori (per esempio il nichilismo) gli si avvicinano.
73.
Uomini superiori che nella loro disperazione
s'accostano a Zarathustra.
Tentativo di ritirarsi anzi tempo – suscitato dalla compassione.
1. L'inquieto, il vagabondo, il viandante: – che disimparò ad amare il suo popolo perchè ama tanti popoli, – il
buon europeo.
2. Il cupo ed ambizioso figlio del popolo, ombroso e
solitario, pronto a tutto, che sceglie la solitudine per non
essere distruttore – s'offre quale strumento.
3. L'uomo più brutto che è costretto a mascherarsi
(senso storico) e che cerca senza posa una nuova veste:
egli vuol rendere tollerabile il proprio aspetto e va infine
nella solitudine per non esser veduto, – egli si vergogna.
516
Così parlò Zarathustra F. Nietzsche
4. L'adoratore dei fatti (il «cervello di sanguisuga») la
coscienza individuale più ostile, pieno oltre misura di
cattiva coscienza, – vuol essere libero di sè.
5. Il poeta aspirante nell'intimo a una selvaggia libertà; sceglie la solitudine e la severità della coscienza.
6. L'inventore dei nuovi rimedi inebbrianti, il musico,
il mago che finisce per gettarsi ai piedi di un cuore pieno d'amore e gli dice: «Non venire a me! Ma ti voglio
condurre a quello là».
Gli uomini troppo sobri i quali desiderano una ebbrezza che non possono soddisfare. Quelli più che sobrii.
7. Il genio (considerato quale accesso di follia), gelido per mancanza d'amore. «Non sono nè un genio nè un
Dio». Grande tenerezza: «Bisogna amarlo di più».
8. Il ricco che donò tutto e che a tutti domanda: «Hai
tu del superfluo? Dammene!» – quale mendicante.
9. I re che rinunziano a regnare: «Noi cerchiamo colui che è più degno di regnare!» – Contro l'ineguaglianza»: manca l'uomo grande e perciò la venerazione.
10. Il commediante della felicità.
11. L'indovino pessimista, il quale presente ovunque
la stanchezza.
12. Il folle della grande città.
13. Il giovane della montagna.
14. La donna (cerca l'uomo).
15. L'operaio e adulatore, magro e invidioso.
16. I buoni e la loro follia «per Dio»,
517
Così parlò Zarathustra F. Nietzsche
cioè «per me». 17. I pii
18. Gli egoisti e i Santi
74.
«Io vi diedi il pensiero più difficile: esso farà perire,
forse, l'umanità; o forse, questa si solleverà per il fatto
che gli elementi superati, ostili alla vita, sono
eliminati». «Non adirarsi con la vita, ma con voi!» –
Determinazione dell'uomo superiore come creatore. Organizzazione degli uomini superiori, educazione di
quelli che regneranno nell'avvenire. «La vostra preponderanza deve rallegrarsi di sè dominando e formando».
– «Non soltanto l'uomo, ma pure il superuomo, ritorna
eternamente.
75.
La sofferenza tipica del riformatore ed anche le sue
consolazioni. – Le sette solitudini.
Egli vive come sopra il tempo: la sua altezza gli procura scambio di relazioni con i solitari e i misconosciuti
d'ogni tempo.
Egli si difende soltanto con la sua debolezza.
Egli posa la sua mano sul prossimo millennio.
Il suo amore cresce nell'impossibilità di fare del bene
per mezzo di questo amore.
518
Così parlò Zarathustra F. Nietzsche
76.
Lo stato spirituale di Zarathustra non è la folle impazienza del superuomo. Egli è quieto e può attendere.
Ogni azione ha assunto un senso, essendo il cammino e
il mezzo per giungervi – dev'essere fatta bene e perfettamente.
Tranquillità del gran fiume! Santificazione delle cose
più piccole. Tutte le inquietudini, tutti i desideri violenti, tutti i disgusti debbono venire, nella terza parte, esposti e superati!
La soavità, la dolcezza, ecc., della prima e seconda
parte – tutti indizi della forza non ancor sicura di sè!
Con la guarigione di Zarathustra, Cesare si alza implacabile, benigno: – tra l'essere creatori, la bontà e la
saggezza, l'abisso è distrutto.
Luminosità, calma, nessun eccessivo desiderio, felicità nel momento ben impiegato e fatto eterno!
77.
Zarathustra dice: «Io stesso sono felice». – Quando
ha lasciato gli uomini egli ritorna a sè come una nube.
Il tipo di vita del superuomo: quella di un Dio epicureo.
Una sofferenza divina è il contenuto della Terza parte
di Zarathustra.
La condizione umana del legislatore non è portata che
come esempio.
519
Così parlò Zarathustra F. Nietzsche
Il suo amore impetuoso per gli amici gli appare quale
malattia – egli è di nuovo tranquillo.
Quando vengono gli inviti, egli si sottrae dolcemente.
78.
Nella Quarta parte è necessario dire esattamente perchè viene adesso il tempo del grande meriggio. Si tratta
di fare una descrizione dell'epoca, condizionata dalle visite, ma interpretata da Zarathustra.
Nella Quarta parte è necessario dir con precisione
perchè il –«popolo eletto» doveva prima esser creato: –
sono le nature superiori ben riuscite in contrasto delle
mal riuscite (caratterizzate dalle visite): a quelle soltanto
Zarathustra può comunicare gli ultimi problemi; esse
soltanto può invitare alla attività in favore delle proprie
teorie (esse sono forti abbastanza e abbastanza sane e
resistenti e sopratutto abbastanza nobili!) per dar loro in
mano il martello che governa la terra.
79.
L'unità del creatore, dell'amante, del conoscitore della
potenza.
80.
«Soltanto l'amore deve giudicare» (l'amore che crea,
ed oblia sè stesso nell'opera sua).
520
Così parlò Zarathustra F. Nietzsche
81.
Zarathustra può rendere felice soltanto quando la gerarchia è stabilita. Questa viene insegnata anzitutto.
La gerarchia applicata in un sistema di governo della
terra: i signori della terra, infine, una nuova casta dominante. Da questa casta nascono, di qui e di là, un Dio del
tutto epicureo, il superuomo, il trasfiguratore dell'esistenza.
Cesare con l'anima di Cristo.
La coscienza sovrumana del mondo: Dioniso.
Ritornare con amore da questi grandi allontanamenti,
a ciò che è più piccolo ed umile, – Zarathustra benedicente tutte le sue esperienze e morendo come colui che
benedice.
82.
Da uomini che pregano dobbiamo divenire uomini
che benediscono!
521
Così parlò Zarathustra F. Nietzsche
APPENDICE
La prima parte di Zarathustra fu scritta al principio del febbraio 1883 a Rapallo e stampata verso la fine d'aprile, da B. G. Teubner a Lipsia. Appare nel maggio 1883 presso E. Schmeitzner a
Chemnitz sotto il titolo di «Così parlò Zarathustra. Un libro per
tutti e per nessuno».
La seconda parte scritta a Sils Maria, tra la fine di giugno e il
principio di luglio del 1883, stampata da C. G. Naumann tra la
fine di luglio e quella d'agosto 1883, apparve egualmente presso
Schmeitzner a Chemnitz nel settembre 1883.
La terza parte fu scritta a Nizza, la fine del gennaio 1884, e
stampata nel marzo, dal Naumann. La seconda e la terza parte,
portano, sotto il titolo, i numeri 2 e 3. Anche la terza parte apparve ancora presso Schmeitzner a Chemnitz nella primavera del
1884.
Le prime tre parti furono composte e scritte, come ripetè spesso l'autore, in circa dieci giorni, prima dei quali, naturalmente, ve
n'erano stati molti altri di intima preparazione. Soltanto l'ultima
parte fu composta e scritta con alcune interruzioni: a Zurigo e a
Mentone nell'ottobre 1884, e poi terminata tra la fine di gennaio e
il principio di febbraio 1885, a Nizza. La quarta parte fu stampata
tra il marzo e l'aprile, dal Naumann, a spese dell'autore che non
trovò più, o non volle più trovare, alcun editore. Egli tenne segreta questa ultima parte e rimpianse di non aver fatto stampare anche le tre precedenti soltanto per sè.
La quarta parte venne a contatto del pubblico soltanto nell'autunno 1892 – tre anni dopo che mio fratello s'ammalò, e sette
522
Così parlò Zarathustra F. Nietzsche
dopo la stampa dell'edizione privata – quando il medico ebbe
esclusa ogni possibilità di guarigione.
Sebbene abbia chiamato questa quarta parte dell'opera, ultima,
mio fratello affermò tuttavia, più d'una volta, che voleva scrivere
ancora una quinta e una sesta parte, e di ciò rimangono disposizioni. Troviamo infatti, l'anno 1884, quando non era ancor scritta
la quarta parte, abbozzi per una continuazione di Zarathustra in
tre parti; ed anche più tardi non mancano cenni di questa sua intenzione di proseguir l'opera: come apprendiamo dagli scritti postumi di Nietzsche, e dal volume biografico che chiude questa
raccolta (Ecce Homo, ecc.).
A questa edizione di «Così parlò Zarathustra» ho ancora aggiunto molte annotazioni desunte dagli scritti sopra accennati, le
quali potranno giovare a chiarimento del pensiero principale di
quest'opera ed alla sua miglior comprensione. Pare che l'autore
abbia avuto, qua e là, l'idea incerta di scrivere una specie di glossario a Zarathustra; molti tra i pensieri annessi furono, può darsi,
scritti a questo fine. Ma nel complesso sono annotazioni mediante
le quali egli stesso cerca precisarsi il contenuto delle differenti
parti di Zarathustra, e veramente alcunchè prima di averle scritte
in modo definitivo, onde molte cose furono, poi, ancora mutate
durante l'esecuzione del lavoro.
Il mio obiettivo, nel SI502, era quello di insegnare le tecniche fondamentali di
analisi dei dati utilizzando Python. Pochi dei miei studenti avevano in progetto di
diventare programmatori professionisti, altri pianificavano di diventare bibliotecari,
manager, avvocati, biologi, economisti o altro e desideravano imparare ad utilizzare
abilmente le tecnologie nei rispettivi campi professionali.
Non avendo mai trovato un libro su Python che fosse perfettamente orientato
alla gestione dei dati per il mio corso, decisi di scriverne uno. Fortunatamente,
tre settimane prima che iniziassi a lavorarci approfittando delle vacanze, in una
riunione di facoltà, il Dr. Atul Prakash mi mostrò il libro “Think Python” che lui
stesso aveva usato per il suo corso. Si tratta di un testo di Informatica ben scritto,
focalizzato su brevi spiegazioni dirette che facilitano l’apprendimento.
La struttura complessiva del libro è stata modificata per arrivare a gestire i problemi di analisi dei dati il più rapidamente possibile e per fornire una serie di esercizi
ed esempi sull’analisi dei dati fin dall’inizio.
I capitoli 2-10 sono simili al libro Think Python nonostante siano state fatte importanti modifiche. Gli esempi e gli esercizi orientati alla gestione di numeri sono
stati sostituiti con esercitazioni orientate ai dati. Gli argomenti sono presentati in
un ordine tale da fornire soluzioni di analisi dei dati via via sempre più sofisticate.
Alcuni argomenti come “try” e “except” sono stati anticipati e presentati come
parte del capitolo sull’esecuzione condizionale. Piuttosto che essere trattate già
dall’inizio in maniera astratta, le funzioni sono state trattate più superficialmente
sino al momento in cui sono diventate necessarie per gestire la complessità dei programmi. Quasi tutte le funzioni definibili dall’utente sono state rimosse dai codici
di esempio ed esercitazione al di fuori del Capitolo 4. La parola “ricorsivo”1 non
viene mai utilizzata in alcuna parte del libro.
Tutto il materiale nei capitoli 1 e 11-16 è nuovo di zecca, ed è focalizzato sull’uso di
Python in applicazioni del mondo reale e fornisce semplici esempi per l’analisi dei
dati, comprendendo espressioni regolari per la ricerca e l’analisi, l’automatizzazione
delle attività sul computer, il recupero dei dati attraverso la rete, il prelievo di dati
da pagine web, l’utilizzo di servizi web, l’analisi di dati in formato XML e JSON,
la creazione e l’utilizzo di database utilizzando lo Structured Query Language e la
rappresentazione di dati.
1Ad eccezione, ovviamente, di questa riga.
iv
L’obiettivo finale di tutti questi cambiamenti è quello di includere in un corso di
primo livello solo quegli argomenti che potranno tornare utili anche a coloro che
non sceglieranno di diventare programmatori professionisti.
Gli studenti che troveranno questo libro interessante e che vogliano esplorare ulteriormente l’argomento, dovrebbero considerare il libro Think Python di Allen B.
Downey. Date le molte sovrapposizioni tra i due libri, gli studenti saranno in grado
di acquisire rapidamente alcune ulteriori competenze nelle ulteriori aree della tecnica di programmazione e del pensiero algoritmico che sono parte di Think Python.
Inoltre, dato che i due libri hanno uno stile di scrittura simile, per loro sarà facile
muoversi all’interno di Think Python.
Come detentore del copyright su Think Python, Allen mi ha dato il permesso di
cambiare la licenza del materiale dal suo libro che viene incluso in questo libro,
da GNU Free Documentation License alla più recente Creative Commons Attribution — Share Alike license. Questo segue il generale cambiamento nelle licenze
di documentazione aperta che si stanno spostando da GFDL a CC BY-SA (vedi
Wikipedia). L’utilizzo della licenza CC BY-SA indica ai fruitori dell’opera che essa
può essere utilizzata, diffusa e anche modificata liberamente, pur nel rispetto di
alcune condizioni essenziali e rende ancora più semplice ai nuovi autori riutilizzare
questo materiale.
Ritengo che questo libro sia un esempio del perché i materiali aperti siano così
importanti per il futuro della formazione. Voglio ringraziare Allen B. Downey e la
Cambridge University Press per la loro decisione lungimirante nel rendere il libro
disponibile sotto un open Copyright. Spero che siano soddisfatti dei risultati del
nostro impegno collettivo e mi auguro lo siate anche voi lettori.
Vorrei ringraziare Allen B. Downey e Lauren Cowles per il loro aiuto, la pazienza, e
la guida nell’affrontare e risolvere i problemi di copyright riguardanti questo libro Capitolo 1
Perché dovresti imparare a
programmare?
Scrivere programmi (o programmare) è un’attività molto creativa e gratificante.
Puoi scrivere programmi per molte ragioni, per guadagnarti da vivere, per effettuare complesse analisi dei dati, per divertimento o per aiutare qualcun altro a
risolvere un problema. Questo libro presuppone che tutti abbiano bisogno di saper
programmare e che, una volta appreso come programmare, sappiano cosa fare con
le nuove capacità acquisite.
Ogni giorno siamo circondati da computer che vanno dai portatili agli smartphone.
Possiamo pensare a questi computer come ad una sorta di “assistenti personali” che
si prendono cura di molti aspetti della nostra vita. L’hardware degli elaboratori
moderni è essenzialmente costruito per porci continuamente la domanda: “Cosa
vorresti che faccia dopo? I programmatori hanno affiancato all’hardware un sistema operativo e una serie di
applicazioni che hanno permesso di ottenere un assistente personale digitale che si
è dimostrato utile e capace di aiutarci svolgendo compiti diversi.
I computer sono dotati di velocità oltre che di una grande quantità di memoria e
potrebbero esserci estramente utili se solo conoscessimo la lingua per spiegare loro
quello che vorremmo fosse “fatto dopo”. Se così fosse, potremmo dire al computer
di svolgere compiti ripetitivi al nostro posto. Va tenuto a mente che il tipo di
attività che i computer possono fare meglio sono spesso il genere di cose che noi
umani troviamo più noiose e logoranti.
1
2 CAPITOLO 1. PERCHÉ DOVRESTI IMPARARE A PROGRAMMARE?
Per esempio leggere i primi tre paragrafi di questo capitolo ed individuare quante
volte venga ripetuta la parola più comune. Anche se sei in grado di leggere e capire
le parole in pochi secondi, contarle è piuttosto difficoltoso in quanto non è il tipo di
problema per cui la nostra mente è stata concepita. Per un computer è l’opposto:
leggere e capire il testo è difficoltoso mentre è molto più semplice contare le parole
e indicarci quante volte è ripetuta la parola più usata. “Ecco” disse. “Ora puoi lasciare andare la corda, mano, e mi occuperò di lui
col braccio destro soltanto finché avrai finito questa storia.” Posò il piede sinistro
sulla lenza pesante che era stata sorretta dalla mano sinistra, e la schiena si piegò
sotto la pressione.
“Dio mi aiuti a farmi passare il crampo” disse. “Perché non so che cosa farà il
pesce.”
Ma sembra calmo, pensò, come se seguisse un suo piano. Quale sarà il suo
piano? pensò. E qual è il mio? Il mio devo improvvisarlo sul suo, per via della sua
dimensione. Se fa un salto posso ucciderlo. Ma lui sta a fondo per sempre. Allora
starò a fondo con lui per sempre.
Si stropicciò la mano intorpidita contro i calzoni e cercò di articolare le dita.
Ma non si aprì. Forse si aprirà col sole, pensò. Forse si aprirà quando avrò digerito il
tuna crudo. Se dovrò farlo, l'aprirò, costi quel che costi. Ma non voglio aprirla adesso
per forza. È meglio che si apra da sé e si metta a posto per conto suo. Dopo tutto ne
ho abusato molto questa notte quando ho dovuto sciogliere e legare tutte le lenze.
Guardò il mare e capì fino a che punto era solo, adesso. Ma vedeva i prismi
nell'acqua scura profonda, e la lenza tesa in avanti e la strana ondulazione della
bonaccia. Le nuvole ora si stavano formando sotto l'aliseo e guardando davanti a sé
vide un branco di anatre selvatiche stagliarsi nel cielo sull'acqua, poi appannarsi, poi
stagliarsi di nuovo; e capì che nessuno era mai solo sul mare.
Pensò a quelli che hanno paura di trovarsi lontano da terra su una barca a remi
e sapeva che avevano ragione nei mesi dei piovaschi improvvisi. Ma ora erano i mesi
delle burrasche e, quando non c'è burrasca, il clima dei mesi delle burrasche è il
migliore dell'anno.
Quando c'è una burrasca se ne vedono i segni nel cielo giorni e giorni prima,
quando si è in mare. A terra non si vedono perché non si sa che cosa guardare, pensò.
E poi la terra deve rendere diversa la forma delle nuvole. Ma ora non c'è burrasca in
vista.
Guardò il cielo e vide il cumulo bianco che pareva fatto di mucchietti cordiali
di gelato e più in alto vi erano le piume delicate dei cirri sull'alto cielo di settembre.
“Brisa leggera” disse. “Tempo migliore per me che per te, pesce.”
La mano sinistra era ancora intorpidita, ma il vecchio la stava sciogliendo
lentamente.
Li odio, i crampi, pensò. Sono un tradimento del corpo. È umiliante in presenza
di altri avere una diarrea o vomitare per via di un avvelenamento. Ma un crampo - lo
pensò come calambre - umilia, specialmente quando si è soli.
Se ci fosse il ragazzo mi stropiccerebbe la mano e me lo farebbe scendere giù
dall'avambraccio, pensò. Ma scenderà da sé.
Poi con la mano destra tastò la differenza nella pressione della lenza prima di
vedere il cambiamento dell'inclinazione nell'acqua. Poi mentre si chinava contro la
lenza e si batteva la mano sinistra con energia e rapidità contro la coscia, vide che la
lenza si inclinava lentamente verso la superficie dell'acqua.
“Sta salendo” disse. “Su, mano. Su, per favore.”
21
La lenza si alzò lentamente e regolarmente e poi la superficie dell'oceano si
sollevò davanti alla barca e il pesce uscì. Uscì senza fine e l'acqua gli ricadde dai
fianchi. Era lucente nel sole e la testa e la schiena erano di un rosso scuro e nel sole le
strisce sui fianchi apparivano larghe, di un lavanda leggero. La spada era lunga come
una mazza da baseball e appuntita come un'alabarda e il pesce si alzò in tutta la sua
lunghezza dall'acqua e poi vi rientrò, dolcemente, come in un tuffo, e il vecchio vide
la grande lama falcata della coda andare sott'acqua e la lenza incominciò a filare.
“È mezzo metro più lungo della barca” disse il vecchio. La lenza si allontanava
in fretta ma regolarmente e il pesce non era preso dal panico. Il vecchio cercò con
tutt'e due le mani di tenere la lenza in modo che non si spezzasse. Sapeva che se non
riusciva a far rallentare il pesce con una pressione regolare, il pesce poteva prendere
tutta la lenza e spezzarla.
E un pesce grosso e devo vincerlo, pensò. Devo impedirgli di rendersi conto
della sua forza e di quello che potrebbe fare fuggendo. Se fossi al suo posto, è adesso
che ce la darei tutta e andrei avanti finché si spaccasse qualcosa. Ma grazie a Dio non
sono intelligenti come noi che li uccidiamo; anche se sono più nobili e più capaci.
Il vecchio aveva visto molti pesci grossi. Ne aveva visti molti che pesavano più
di quattro quintali e mezzo e ne aveva già presi due di quelle dimensioni in vita sua,
ma non era mai stato solo. Ora, da solo e in pieno mare aperto, era legato al pesce più
grosso che avesse mai visto e di cui avesse perfino sentito parlare, e aveva la mano
sinistra ancora serrata come la morsa degli artigli di un'aquila.
Ma certo si scioglie, pensò. Certo ora si scioglie per venire in aiuto alla mano
destra. Sono in tre a essermi fratelli: il pesce, e le due mani. È necessario che si
sciolga. È indegno di lei avere il crampo. Il pesce aveva di nuovo rallentato e
procedeva all'andatura consueta.
Chissà perché ha fatto quel salto, pensò il vecchio. Pareva quasi che volesse
farmi vedere com'era grosso. Comunque ora lo so, pensò. Vorrei potergli mostrare
che tipo d'uomo sono io. Ma allora mi vedrebbe la mano col crampo. Facciamogli
credere che sono più uomo di quanto non lo sia e cosi lo diventerò. Vorrei essere il
pesce, pensò, con tutto quello che ha da contrapporre alla mia volontà e alla mia
intelligenza, che sono l'unica cosa che ho io.
Si appoggiò comodo a1 legno e accettò le sofferenze così come gli venivano e
il pesce continuò a nuotare regolarmente e la barca a spostarsi lentamente nell'acqua
scura. Si alzò un po' di mare col vento che veniva da est e a mezzogiorno la mano del
vecchio non aveva più il crampo.
“Cattive notizie per te, pesce” disse, e spostò la lenza sui sacchi che gli
coprivano le spalle.
Era comodo ma soffriva, anche se non ammetteva di soffrire.
“Non sono religioso” disse “ma dirò dieci Pater Noster e dieci Ave Marie per
prendere questo pesce, e se lo prendo, prometto di fare un pellegrinaggio alla Vergine
de Cobre. È una promessa.”
Cominciò a recitare meccanicamente le preghiere.
22
Ogni tanto era così stanco che non riusciva a ricordare le parole e allora le
diceva in fretta perché gli venissero meccanicamente. L'Ave Maria è più facile da dire
del Pater Noster, pensò.
“Ave Maria piena di grazia, il Signore è con te. Benedetta sei tu fra le donne e
benedetto è il frutto del ventre tuo, Gesù. Santa Maria, madre di Dio, prega per noi
peccatori ora e nell'ora della morte nostra. Amen.” Poi aggiunse: “Vergine benedetta,
prega per la morte di questo pesce. Per meraviglioso che sia”.
Dette le preghiere si sentì molto meglio, anche se soffriva esattamente come
prima e forse un po' di più e si appoggiò al legno della prua e incominciò
meccanicamente a muovere le dita della mano sinistra. Ora il sole era caldo
nonostante la brezza si stesse alzando leggera.
“È meglio che rimetta l'esca alla lenza piccola a poppa” disse. “Se il pesce
decide di resistere un'altra nottata, avrò di nuovo bisogno di mangiare e l'acqua nella
bottiglia è quasi finita. Credo che non riuscirò a prendere che un delfino, in questo
punto.
Ma se lo mangio abbastanza fresco non sarà cattivo. Come vorrei che stanotte
mi venisse a bordo un pesce volante. Ma non ho luci per attirarlo. Un pesce volante è
buonissimo da mangiar crudo, e non avrei bisogno di tagliarlo. Ora devo risparmiare
tutte le forze. Cristo, non sapevo che fosse così grosso.”
“Però lo ucciderò” disse. “In tutta la sua grandezza e il suo splendore.”
Anche se è ingiusto, pensò. Ma gli farò vedere che cosa sa fare un uomo e che
cosa sopporta un uomo.
“Ho detto al ragazzo che sono un vecchio strano” disse. “È questo il momento
di dimostrarglielo.”
Le mille volte che già lo aveva dimostrato non avevano importanza. Ora lo
stava dimostrando di nuovo. Ogni volta era una volta nuova, e non pensava mai al
passato, quando lo faceva.
Vorrei che si addormentasse e che potessi dormire anch'io e sognare i leoni,
pensò. Perché sono i leoni la cosa più importante che mi è rimasta? Non pensare,
vecchio, disse a se stesso. Riposati piano piano ora sul legno e non pensare a nulla.
Lui sta lavorando. Lavora meno che puoi.
Stava incominciando il pomeriggio e la barca continuava a spostarsi lentamente
e regolarmente. Ma veniva un nuovo intralcio adesso dal vento che giungeva da est, e
il vecchio procedeva piano con la maretta e il dolore della lenza sulla schiena gli
giungeva facile e dolce.
Una volta nel pomeriggio la lenza ricominciò a salire. Ma il pesce si limitò a
continuare a nuotare a un livello leggermente più alto. Il vecchio aveva il sole sul
braccio e la spalla sinistra e sulla schiena. Così sapeva che il pesce aveva voltato a est
da nord.
Ora che lo aveva visto, riusciva a immaginare il pesce mentre nuotava
nell'acqua con le pinne pettorali violette spalancate come ali e la grande coda eretta
che fendeva il buio. Chissà se riesce a vedere a quella profondità, pensò il vecchio.
23
Ha l'occhio enorme e i cavalli, che hanno gli occhi molto più piccoli, riescono a
vedere al buio.
Una volta vedevo abbastanza bene al buio. Non nel buio assoluto. Ma quasi
come un gatto.
Il sole e il movimento regolare delle dita ormai gli avevano sciolto
completamente il crampo della mano sinistra e il vecchio incominciò a passarle una
maggior quantità di peso e mosse i muscoli della schiena per spostare un poco il
dolore della lenza.
“Se tu non sei stanco, pesce” disse ad alta voce “devi essere ben strano.”
Ora si sentiva molto stanco, e sapeva che presto sarebbe giunta la notte e
cercava di pensare ad altro. Pensò alle Grandi Leghe, per lui erano le Grand Ligas, e
sapeva che gli Yankees di New York giocavano contro i Tigers di Detroit.
E già il secondo giorno che non so il risultato dei juegos, pensò. Ma devo aver
fiducia e devo esser degno del grande Di Maggio che fa sempre tutto alla perfezione
anche col dolore del soprosso nel calcagno. Che cos'è un soprosso? si chiese. Una
espuela de hueso.
14 Noialtri non ne abbiamo. Farà male come lo sperone di un gallo
da combattimento in un calcagno? Non credo che riuscirei a sopportarlo e neanche la
perdita di un occhio e di tutti e due gli occhi e di continuare a combattere come fanno
i galli da combattimento. L'uomo non è granché vicino ai grandi uccelli e alle bestie.
Vorrei proprio essere quella bestia laggiù nel buio del mare.
“Purché non vengano i pescecani” disse ad alta voce. “Se vengono i pescecani,
Dio abbia pietà di lui e di me.”
Credi che il grande Di Maggio resisterebbe con un pesce tutto il tempo che io
resisterò con questo? pensò. Sono certo di sì, e ancora di più, dato che è giovane e
forte. Anche suo padre faceva il pescatore. Ma il soprosso gli farebbe proprio male?
“Non lo so” disse ad alta voce. “Non ho mai avuto un soprosso.”
Quando il sole tramontò, per farsi coraggio ricordò che una volta in una taverna
di Casablanca aveva giocato al braccio di ferro col grande negro di Cienfuegos che
era l'uomo più forte del porto. Erano rimasti un giorno e una notte coi gomiti su una
linea di gesso tracciata sul tavolo, e gli avambracci ritti e le mani serrate in una
morsa. Ciascuno cercava di costringere la mano dell'altro ad abbattersi sul tavolo. Si
erano fatte molte scommesse e la gente andava e veniva dalla stanza sotto le lampade
a petrolio e il vecchio continuava a guardare il braccio e la mano del negro e la faccia
del negro. Cambiavano gli arbitri ogni quattro ore dopo le prime otto perché gli
arbitri potessero dormire. Usciva sangue da sotto alle unghie sue e del negro e si
guardavano negli occhi e guardavano le mani e gli avambracci e gli scommettitori
andavano e venivano per la stanza e si mettevano a sedere sui seggiolini lungo la
parete e stavano a guardare. Le pareti erano dipinte di un azzurro vivace ed erano di
legno e le lampade vi gettavano contro le loro ombre. L'ombra del negro era enorme e
si muoveva sulla parete ogni volta che l’aria muoveva le lampade.
Le scommesse cambiarono e oscillarono tutta la notte e il negro venne nutrito
col rum e a lui diedero sigarette già accese. Il negro, dopo il rum, faceva sforzi
 14 Un osso che sporge
24
colossali e una volta aveva fatto perdere l'equilibrio di quasi otto centimetri al
vecchio, che allora non era vecchio, ma Santiago El Campeon. Ma il vecchio aveva
rialzato la mano rimettendola in pari. Fu certo, allora, che avrebbe battuto il negro,
che era un uomo in gamba e un grande atleta. E all'alba, quando gli scommettitori
chiedevano che si tirasse a sorte e l'arbitro scuoteva la testa, aveva sferrato il suo
attacco e aveva forzato la mano del negro giù e giù finché si era appoggiata sul legno.
La gara era incominciata una domenica mattina ed era finita il lunedì mattina. Molti
scommettitori avevano chiesto che si tirasse a sorte perché dovevano andare a
lavorare sui moli a caricare sacchi di zucchero o alla Avana Coal Company.
Altrimenti tutti avrebbero voluto che giungesse alla fine. Ma lui comunque l'aveva
finita e prima che la gente dovesse andare al lavoro.
Dopo, tutti l'avevano chiamato per molto tempo Il Campione e in primavera
c'era stata la rivincita. Ma non vi erano state molte scommesse e aveva vinto molto
facilmente perché quella prima gara aveva intaccato la fiducia del negro di
Cienfuegos. Dopo quella volta aveva fatto ancora qualche gara e poi mai più. Decise
che se proprio ne aveva voglia poteva battere chiunque e decise che gli faceva male
alla mano destra, per la pesca. Aveva provato a fare qualche gara di allenamento con
la mano sinistra. Ma la mano sinistra era sempre stata una traditrice e non faceva
quello che doveva fare e il vecchio non se ne fidava.
Il sole ora l'abbrustolirà per bene, pensò. Non dovrebbe ritornarmi il crampo se
durante la notte non viene troppo freddo. Chissà che cosa succederà stanotte.
In alto passò un aeroplano diretto a Miami e il vecchio ne osservò l'ombra che
metteva paura alle frotte di pesci volanti.
“Con tutti questi pesci volanti dovrebbero esserci i delfini” disse, e fece forza
contro la lenza per vedere se gli riusciva di ricuperarne un po'. Ma non riuscì, e la
lenza rimase tesa e vibrante d'acqua come nel momento che precede lo strappo. La
barca procedeva lentamente e il vecchio guardò l'aeroplano finché esso scomparve.
Dev'essere molto strano, in aeroplano, pensò. Chissà com'è il mare da
quell'altezza? Dovrebbero veder bene il pesce, se non volano troppo alto. Mi
piacerebbe volare molto adagio a duecento tese d'altezza e vedere il pesce dall'alto.
Nelle barche per le tartarughe stavo sul pennone di parrocchetto e già da quell'altezza
vedevo molto. I delfini sembrano più verdi di lassù, e si possono vedere le strisce e le
macchie viola, e si può vedere tutto il branco mentre nuota. Chissà perché tutti quei
pesci veloci che stanno nell'acqua buia hanno la schiena viola e per lo più strisce o
macchie viola? Naturalmente il delfino sembra verde ma non lo è, perché in realtà è
color dell'oro. Ma quando viene a mangiare, che è proprio affamato, sui fianchi gli si
vedono strisce viola come sui marlin. Che sia la collera, o la velocità maggiore a farle
venir fuori?
Poco prima che scendesse il buio, mentre oltrepassavano una grande isola di
sargassi che si gonfiava e muoveva nel mare chiaro come se l'oceano facesse
all'amore sotto una coperta gialla, alla lenza piccola abboccò un delfino. Il vecchio lo
vide per la prima volta quando balzò nell'aria, proprio come l'oro nell'ultimo sole e
prese a curvarsi e sbattere all'impazzata nell'aria. Continuò a balzare spinto dalla
25
paura e il vecchio ritornò a poppa e accoccolandosi e tenendo la lenza grande con la
mano e il braccio destro, tirò il delfino con la mano sinistra posando il piede sinistro
nudo sulla lenza ogni volta che ne conquistava un pezzo. Quando il pesce giunse a
poppa, tuffandosi e rivoltandosi disperato, il vecchio si sporse fuori dalla poppa e
sollevò a bordo il pesce d'oro brunito con le sue macchie viola. Le mascelle si
contraevano convulse in morsi veloci sull'amo mentre il pesce batteva il fondo della
barca col lungo corpo piatto, la coda e la testa, finché fu preso a mazzate sulla testa
dorata scintillante e rabbrividì e rimase immobile.
Il vecchio tolse l'amo dal pesce, rimise un'altra sardina come esca alla lenza e la
gettò in mare. Poi si avvicinò lentamente a prua. Si lavò la mano sinistra e se
l'asciugò sui calzoni. Poi spostò la lenza pesante dalla mano destra alla sinistra e si
lavò la mano destra mentre guardava il sole scendere nell'oceano e l'inclinazione del
grande cavo.
“Non ha cambiato affatto” disse. Ma guardando il movimento dell'acqua sulla
mano, si accorse che era visibilmente più lento.
“Legherò i due remi insieme attraverso la poppa e questo la farà rallentare
durante la notte” disse. “È ancora in gamba per la nottata e lo sono anch'io.”
È meglio sventrare il delfino un po' più tardi perché gli resti il sangue nella
carne, pensò. Lo farò più tardi, e intanto legherò i remi per frenare. È meglio che per
ora lasci il pesce tranquillo e non lo disturbi troppo al tramonto. Il tramonto del sole è
un momento difficile per tutti i pesci.
Si asciugò la mano all'aria, poi afferrò la lenza e si mise più a suo agio che
poté, e si lasciò tirare in avanti contro il legno, in modo che la barca reggesse lo
sforzo quanto e più di lui.
Sto imparando come fare, pensò. Almeno in questo. Poi ricordati che non ha
mangiato da quando ha preso l'esca ed è enorme e ha bisogno di molto cibo. Io ho
mangiato tutto il bonito. Domani mangerò il delfino. Lo chiamò dorado. Forse dovrei
mangiarne un po' mentre lo pulisco. Sarà più duro da mangiare del bonito. Ma non c'è
niente di facile.
“Come stai, pesce?” chiese ad alta voce. “Io sto bene e la mano sinistra va
meglio e ho da mangiare per una notte e un giorno. Tira la barca, pesce.”
In realtà non si sentiva bene, perché il dolore della corda attraverso la schiena
aveva quasi oltrepassato il dolore ed era diventato una monotonia che non gli ispirava
fiducia. Ma mi è capitato di peggio, pensò. Nella mano non ho che un taglietto
piccolo e nell'altra il crampo se n'è andato. Le gambe sono a posto. E poi adesso sono
più forte di lui nella questione del cibo.
Ormai era buio come diventa buio in fretta quando tramonta il sole in
settembre. Il vecchio si stese sul legno consunto della prua e si riposò più che poté.
Spuntarono le prime stelle. Non sapeva che si chiamava Rigel,15 ma la vide e sapeva
che presto sarebbero spuntate tutte e ci sarebbero stati tutti i suoi amici lontani.
“Anche il pesce è mio amico” disse ad
 15 Stella della costellazione di Orione. [N.d.T.]
26
alta voce. “Non ho mai visto e non ho mai sentito parlare di un pesce simile.
Ma devo ucciderlo. Sono contento che non dobbiamo cercar di uccidere le stelle.”
Pensa se ogni giorno un uomo dovesse cercar di uccidere la luna pensò. La luna
scappa. Ma pensa se ogni giorno uno dovesse cercar di uccidere il sole. Siamo nati
fortunati, pensò.
Poi gli dispiacque che il grosso pesce non avesse nulla da mangiare e il
dispiacere non indebolì mai la decisione di ucciderlo. A quanta gente farà da cibo,
pensò. Ma sono degni di mangiarlo? No, no di certo. Non c'è nessuno degno di
mangiarlo, con questo suo nobile contegno e questa sua grande dignità.
Non capisco queste cose, pensò. Ma è una fortuna che non dobbiamo cercar di
uccidere il sole o la luna o le stelle. Basta già vivere sul mare e uccidere i nostri veri
fratelli.
Ora, pensò, devo pensare al freno. Presenta i suoi pericoli e i suoi vantaggi.
Può darsi che mi faccia sprecare tanta lenza che finirò per perderlo, se sferra il suo
attacco e il freno dei remi è a posto e la barca perde la leggerezza. Questa leggerezza
prolunga a tutti e due la sofferenza, ma è la mia salvezza perché lui non ha ancora
sfruttato tutta la velocità di cui è capace. Qualunque cosa succede devo sventrare il
delfino perché non vada a male e devo mangiarne un po' per restare forte.
Ora riposerò un'altra oretta e sentirò che il pesce sia solido e regolare prima di
andare a poppa al lavoro e a decidermi. Intanto posso vedere come agisce e se mostra
qualche cambiamento. Quello dei remi è un buon trucco; ma è giunto il momento che
deve diventare la salvezza. È ancora un gran pesce e ho visto che aveva l'amo
nell'angolo della bocca e ha tenuto la bocca chiusa. La sconfitta dell'amo non è nulla.
È la sconfitta della fame e il fatto di trovarsi contro qualcosa che non riesce a capire a
essere tutto. Ora riposati, vecchio, e lascialo lavorare finché viene il tuo turno.
Riposò per quello che gli parvero due ore. La luna non si alzò fino a tardi e il
vecchio non aveva modo di stabilire l'ora. Ora riposava davvero, sia pure
relativamente. Reggeva ancora la pressione del pesce sulle spalle, ma posò la mano
sinistra sulla falchetta della prua e affidò sempre più alla barca la resistenza del pesce.
Come sarebbe semplice se potessi dar di volta alla lenza, pensò.
Ma il primo strattone la potrebbe spezzare. Devo trattenere col corpo la
pressione della lenza ed essere pronto da un momento all'altro a dare lenza con tutt'e
due le mani.
“Ma tu non hai ancora dormito, vecchio” disse ad alta voce. “È da una mezza
giornata e una nottata e ora un'altra giornata che non dormi. Devi inventare qualcosa
per poter dormire un po' se lui sta quieto e tranquillo. Se non dormi, rischi di perdere
la lucidità mentale.”
Sono lucido abbastanza nella mente, pensò. Troppo lucido. Sono lucido come
le stelle che sono miei fratelli. Però devo dormire. Loro dormono e la luna e il sole
dormono e perfino l'oceano dorme a volte, certi giorni che non c'è corrente e l'acqua è
calma.
27
Ma ricorda di dormire, pensò. Fai in modo di riuscirvi e inventa qualcosa di
semplice e sicuro per le lenze. Ora va a preparare il delfino. È troppo pericoloso
armare i remi da freno se devi dormire.
Potrei resistere senza dormire, disse a se stesso. Ma sarebbe troppo pericoloso.
Si avviò verso poppa appoggiandosi alle mani e alle ginocchia, attento a non
far sobbalzare il pesce. Può darsi che sia mezzo addormentato anche lui, pensò. Ma
non voglio che si riposi. Deve tirare finché muore.
Arrivato a poppa si voltò in modo che la mano sinistra potesse reggere il peso
della lenza sulle spalle e con la mano destra estrasse il coltello dalla guaina. Ora le
stelle erano lucenti e il vecchio vide distintamente il delfino e gli immerse la lama del
coltello nella testa e lo tirò fuori da sotto la poppa. Posò un piede sull'animale e lo
tagliò in fretta dall'ano fino all'estremità della mascella inferiore. Poi posò il coltello e
lo sventrò con la mano destra, raschiandolo per pulirlo e sgombrandogli le branchie.
Sentì la pancia pesante e sdrucciolevole tra le mani e la spaccò. Vi erano due pesci
volanti, dentro, freschi e sodi e li posò uno accanto all'altro e gettò gli intestini e le
branchie in mare. Affondarono lasciando nell'acqua una traccia fosforescente. Il
delfino era freddo e di un bianco grigiastro da lebbroso, ora, sotto la luce delle stelle,
e il vecchio gli scuoiò un fianco tenendogli il piede destro sulla testa. Poi lo rivoltò e
scuoiò l'altro fianco e tagliò i due fianchi dalla testa alla coda.
Fece scivolare la carcassa in mare e guardò per vedere se vi fosse qualche
mulinello nell'acqua. Ma vi fu soltanto la luce della lenta discesa. Allora si voltò e
pose i due pesci volanti tra i due filetti di pesce e dopo aver rimesso il coltello nella
guaina ritornò lentamente a prua. Aveva la schiena curva sotto il peso della lenza e
reggeva il pesce con la mano destra.
Ritornato a prua posò i due filetti di pesce sul legno, coi pesci volanti accanto.
Poi si sistemò la lenza sulle spalle in un punto nuovo e tornò a reggerla appoggiando
la mano sinistra sul bordo della barca. Si sporse verso l'acqua e lavò il pesce volante
osservando la velocità dell'acqua contro la mano. La mano era fosforescente per aver
scuoiato il delfino e il vecchio osservò l'acqua che vi scorreva sopra. L'acqua era più
lenta e quando il vecchio strofinò il fianco della mano contro il fasciame della barca
qualche particella di fosforo si staccò e galleggiò lentamente verso poppa.
“Si sta stancando, o forse sta riposando” disse il vecchio. “Ora bisogna che
mangi questo delfino e mi riposi e dorma un po'.”
Sotto le stelle, e nella notte che diventava sempre più fredda, mangiò metà di
un filetto di delfino e un pesce volante, sventrato e senza testa.
“Com'è buono il delfino da mangiare cotto” disse. “E com'è cattivo quand'è
crudo. Non ritornerò mai più in barca senza sale o arancio.”
Se avessi un po' di cervello avrei versato un po' d'acqua sulla prua e asciugando
avrebbe fatto il sale, pensò. Ma era quasi il tramonto, quando il delfino ha abboccato.
Però non mi sono preparato abbastanza. Ma l'ho masticato bene, e non sono nauseato.
Il cielo si stava rannuvolando verso est e l'una dopo l'altra tutte le stelle note
scomparvero. Pareva adesso che il vecchio procedesse in un gran canyon di nuvole e
il vento era calato.
28
“Fra tre o quattro giorni sarà cattivo tempo” disse. “Ma domani e dopodomani
non ancora. Equipaggiati adesso per dormire, vecchio, finché il pesce è calmo e
tranquillo.”
Tenne la lenza tesa nella mano destra e poi spinse la coscia contro la mano
destra mentre appoggiava tutto il peso contro il legno della prua. Poi fece passare la
lenza un po' più in basso sulle spalle e la strinse con la mano sinistra.
La mano destra resisterà finché è sorretta, pensò. Se nel sonno si abbandona, la
mano sinistra mi sveglierà quando la lenza incomincerà a svolgersi. È dura per la
mano destra. Ma lei è abituata a soffrire. Anche se dormo venti minuti o mezz'ora non
importa. Si distese in avanti rannicchiandosi contro la lenza con tutto il corpo,
appoggiando tutto il peso alla mano destra, e si addormentò.
Non sognò i leoni ma una gran scuola di focene che si stendevano per otto o
dieci miglia ed era il periodo del loro accoppiamento e balzavano alte nell'aria e si
rituffavano in acqua prima che questa si fosse rinchiusa sul loro salto.
Poi sognò di essere al villaggio nel suo letto e c'era la tramontana e faceva
molto freddo e gli si era addormentato il braccio destro perché la testa vi si era
appoggiata usandolo da cuscino.
Poi incominciò a sognare la lunga spiaggia gialla e vide il primo leone
giungervi sul fare del buio e poi giunsero gli altri leoni e lui stava col mento sul legno
della prua dove la nave giaceva ancorata sotto il vento serale che veniva dal mare e
aspettava di vedere se sarebbero venuti altri leoni ed era felice.
La luna si era levata da un pezzo, ma il vecchio continuò a dormire e il pesce
continuò a tirare con regolarità e la barca procedette nella galleria di nuvole.
Si svegliò al sobbalzo del pugno destro che lo colpì in faccia mentre la lenza si
svolgeva scottante nella mano destra. Non aveva sensibilità nella mano sinistra, ma
frenò più che poté con la destra e la lenza filò via in fretta. Finalmente la mano
sinistra trovò la lenza e il vecchio si fece forza contro la lenza che ora gli scottò la
schiena e la mano sinistra, e la mano sinistra resse tutto il peso, che le produsse un
taglio profondo. Il vecchio si voltò a guardare le duglie che si svolgevano
dolcemente. Proprio in quel momento, il pesce saltò in una grande esplosione d'acqua
e poi ricadde pesante. Poi tornò a saltare più e più volte, e la barca andava veloce
nonostante la lenza che continuava a svolgersi e il vecchio continuava a portare la
tensione al punto massimo. Era stato tirato giù contro la prua con la faccia nella fetta
di delfino e non si poteva muovere.
E questo che stavamo aspettando, pensò. Dunque ora godiamocelo.
Fagliela pagare la lenza, pensò. Se vuole più lenza, fagliela pagare.
Non vedeva i salti del pesce, ma udiva il fendersi dell'oceano e il tonfo del
pesce quando cadeva. La velocità della lenza gli faceva tagli profondi nelle mani, ma
lui aveva sempre saputo che questo sarebbe successo e si sforzò di esporre ai tagli le
parti callose e di non lasciar scivolare la lenza sul palmo della mano e di non tagliarsi
le dita.
Se ci fosse il ragazzo bagnerebbe le duglie, pensò. Sì. Se ci fosse il ragazzo. Se
ci fosse il ragazzo.
29
La lenza continuò a svolgersi e svolgersi e svolgersi, ma ora stava rallentando e
il vecchio costringeva il pesce a conquistarsene ogni centimetro. Ora alzò la testa dal
legno, fuori dalla fetta di pesce dove gli era affondata la guancia. Poi si alzò in
ginocchio, e poi si alzò lentamente in piedi. Continuava a lasciar scorrere la lenza ma
sempre più lentamente. Si sforzò di andare indietro fin dove potesse sentire col piede
le duglie che non riusciva a vedere. Vi era ancora molta lenza, e ora il pesce doveva
tirare l'attrito di tutta la lenza nuova nell'acqua.
Sì, pensò. E ora ha già fatto più di una decina di balzi e si è riempito d'aria le
sacche della schiena e non può andare a morire a fondo senza lasciarsi tirare a galla.
Presto incomincerà a rotare e allora devo mettermi al lavoro. Chissà cos'è stato a farlo
balzare così d'improvviso? Che sia stata la fame, a renderlo così disperato? O che
l'abbia spaventato qualcosa nella notte? Forse ha provato una paura improvvisa. Ma
era un pesce così calmo, forte, e pareva così pieno di coraggio e di fiducia. È strano.
“È meglio che pensi tu ad avere coraggio e fiducia, vecchio” disse. “Lo stai
tenendo di nuovo, ma non riesci a ricuperare la lenza. Presto deve mettersi a rotare.”
Il vecchio ora lo teneva con la sinistra e con le spalle e si curvò a raccogliere un
po' d'acqua nella mano destra per togliersi dalla faccia la carne schiacciata del delfino.
Aveva paura che potesse fargli venir nausea e allora avrebbe vomitato e avrebbe
perso le forze. Quando si fu pulito la faccia si lavò la mano destra nell'acqua, e poi la
lasciò nell'acqua salata mentre guardava spuntare la prima luce che precede l'alba. È
diretto quasi verso est, pensò. Questo significa che è stanco e segue la corrente.
Presto dovrà mettersi a rotare. Allora incomincia il lavoro vero.
Quando decise che la mano destra era rimasta abbastanza nell'acqua, la tirò
fuori e la guardò.
“Non va così male” disse. “E il dolore non deve avere importanza per un
uomo.”
Impugnò la lenza con cautela in modo che non si incastrasse nei tagli recenti e
spostò il peso in modo da poter immergere nel mare la mano sinistra dall'altro lato
della barca.
“Non te la sei cavata tanto male, per essere quel che sei” disse alla mano
sinistra. “Ma c'è stato un momento che non sono riuscito a trovarti.”
Perché non sono nato con due mani buone? pensò. Forse è colpa mia che
questa non l'ho addestrata bene. Ma Dio sa che ha avuto abbastanza occasioni per
imparare. Durante la notte, però, non è andata tanto male, e il crampo le è venuto una
volta soltanto. Se le ritorna il crampo la lascio tagliar via dalla lenza. Poi pensò che si
accorgeva di non esser più lucido e pensò che doveva mangiare ancora un po' di
delfino. Ma non posso, si disse. È meglio essere stordito che perdere la forza per la
nausea. E so che non potrei evitarla se mangio, perché vi ho tenuto dentro la faccia.
Lo conserverò in caso di bisogno finchè diventa cattivo. Ma è troppo tardi per cercare
di acquistar forza nutrendomi. Che stupido, si disse. Mangia l'altro pesce volante.
Era lì, pulito e pronto, e il vecchio lo prese con la mano sinistra e lo mangiò
masticando con cautela le ossa e mangiandolo tutto fino alla coda.
30
E più nutriente di qualunque altro pesce, pensò. Almeno del genere di
nutrimento di cui ho bisogno. Ora ho fatto quello che potevo, pensò. Si metta pure a
girare e incominci pure la lotta.
Quando il pesce incominciò a girare il sole si stava levando per la terza volta da
quando il vecchio aveva preso il mare.
Non fu dall'inclinazione della lenza che il vecchio si accorse che il pesce stava
girando. Era troppo presto, per questo. Ma sentì che la pressione della lenza
diminuiva lievemente, e incominciò a tirarla piano con la mano destra. Si irrigidì
come prima, ma proprio quando giunse al punto in cui avrebbe potuto spezzarsi,
incominciò a cedere. Il vecchio fece passare le spalle e la testa sotto la lenza e
incominciò a tirarla con regolarità e cautela. Usò tutt'e due le mani in un movimento
oscillante e cercò di tirare più che poteva col corpo e le gambe. Le vecchie gambe e le
vecchie spalle rotarono nell'oscillazione.
“È un giro molto largo” disse. “Ma sta girando.”
Poi la lenza non cedette più e il vecchio la tenne finché ne vide schizzar fuori le
gocce sotto il sole. Poi ripartì e il vecchio si inginocchiò e la lasciò ritornare
nell'acqua buia.
“È nel punto più lontano del giro” disse. “Devo tenerlo più che posso. Lo
sforzo gli accorcerà sempre di più il giro. Forse tra un'ora riesco a vederlo. Ora devo
domarlo e poi devo ucciderlo.”
Ma il pesce continuò a girare lentamente e due ore dopo il vecchio era bagnato
di sudore e aveva le ossa molto stanche. Ma ora i giri erano molto più stretti e
dall'inclinazione della lenza si capiva che il pesce era salito con regolarità mentre
nuotava.
Da un'ora il vecchio si vedeva macchie nere davanti agli occhi e il sudore gli
copriva di sale gli occhi e gli copriva di sale la ferita sull'occhio e sulla fronte. Non
aveva paura delle macchie nere. Erano normali, data la tensione a cui stava
sottoponendo la corda. Però due volte si era sentito debole e gli era venuto il
capogiro, e questo lo aveva preoccupato.
“Non posso tradire me stesso e morire con un pesce come questo” disse. “Ora
che sta venendo così bene, Dio mi aiuti a resistere. Dirò cento Pater Noster e cento
Ave Marie. Ma non posso dirle adesso.”
Considerale come dette, pensò. Le dirò più tardi.
Proprio in quel momento sentì sobbalzare in uno scrollone improvviso la lenza
stretta fra le due mani. La lenza era tagliente e dura e pesante.
Sta colpendo il bozzello con la spada, pensò. C'era da aspettarselo. Doveva
farlo. Però questo lo farà saltare e ora preferirei che continuasse a girare. I salti erano
necessari perché aspirasse l'aria. Ma ora ogni salto gli può allargare l'apertura della
ferita dell'amo e farlo liberare dall'amo.
“Non saltare, pesce” disse. “Non saltare.”
Il pesce colpì parecchie altre volte il bozzello e ogni volta che scrollò la testa il
vecchio gli lasciò un po' di lenza.
31
Non devo fargli aumentare il dolore, pensò. Il mio non importa. Posso
controllarlo. Ma il suo dolore può farlo diventare matto.
Dopo un po' il pesce smise di battere il bozzello e ricominciò a girare
lentamente. Il vecchio ora ricuperava con regolarità la lenza. Ma si sentiva di nuovo
debole. Prese un po' d'acqua di mare con la mano sinistra e se la mise sulla testa. Poi
ne prese ancora un po' e si stropicciò la nuca.
“Non ho crampi” disse. “Tra poco sarà qui, e ce la farò. Devo farcela. Non se
ne parla neanche.”
Si inginocchiò contro la prua e per un momento si fece passare di nuovo la
lenza sulla schiena. Ora mi riposo mentre allarga il giro e poi mi alzo e lo lavoro
mentre si avvicina, decise.
Era una gran tentazione quella di riposarsi a prua e lasciare che il pesce facesse
un giro da sé senza ricuperare la lenza. Ma quando la tensione rivelò che il pesce
aveva svoltato per dirigersi verso la barca, il vecchio si alzò in piedi e incominciò le
rotazioni e le oscillazioni che riportarono sulla barca tutta la lenza ricuperata.
Sono più stanco di quanto lo sia stato mai, pensò, e ora si alza l'aliseo. Ma
questo sarà utile per farlo accostare. Ne ho molto bisogno.
Mi riposerò al prossimo giro mentre si allontana, si disse. Mi sento molto
meglio. Poi in altre due o tre svolte sarà finita.
Il cappello di paglia gli era ricaduto in basso sulla nuca e il vecchio si lasciò
sprofondare a prua sotto la spinta della lenza mentre sentiva girare il pesce.
Ora lavora, pesce, pensò. Ti prenderò alla svolta.
Il mare si era alzato parecchio. Ma c'era un'aria da bel tempo e il vecchio ne
aveva bisogno per ritornare a casa.
“Basterà che mi diriga a sud e a ovest” disse. “Non ci si perde mai in mare, e
l'isola è lunga.”
Fu alla terza svolta che vide il pesce per la prima volta. Lo vide dapprima come
un'ombra scura che impiegò tanto tempo a passare sotto la barca da non far credere al
vecchio che potesse essere tanto lunga.
“No” disse “non può essere così grosso.”
Ma lo era, così grosso, e alla fine del giro salì alla superficie a trenta metri
soltanto di distanza e il vecchio gli vide la coda fuori dell'acqua. Era più alta della
lama di una grossa falce e di un color lavanda molto pallido sull'acqua azzurro scuro.
Tornò a immergersi e mentre il pesce nuotava poco sotto la superficie, il vecchio vide
la mole enorme e le strisce viola che lo cingevano. La pinna dorsale era abbassata e
quelle pettorali enormi erano spalancate.
In questo giro il vecchio riuscì a vedere l'occhio del pesce e le due remore
grigie che gli nuotavano attorno. A volte gli si attaccavano addosso. A volte si
scostavano. A volte nuotavano disinvolte nella sua ombra. Erano tutte e due lunghe
quasi un metro e quando nuotavano in fretta sfrecciavano il corpo come anguille.
Il vecchio ora sudava per qualcosa che non era soltanto il sole. A ogni svolta
calma, placida, del pesce ricuperava la lenza, ed era certo che in altre due svolte
sarebbe riuscito a lanciare la fiocina.
32
Ma devo farlo venire vicino, vicino, vicino, pensò. Non devo mirare alla testa.
Devo prendere il cuore.
“Sii calmo e forte, vecchio” disse. Al giro successivo la schiena del pesce si
scoprì ma era un po' troppo lontano dalla barca. Al giro successivo era ancora troppo
lontano ma era più scoperto e il vecchio era certo che ricuperando ancora un po' di
lenza l'avrebbe avuto vicino.
Aveva attrezzato la fiocina da molto tempo e la duglia di sagola16 leggera era in
una cesta rotonda e l'estremità era data di volta sulla bitta della prua.
Il pesce ora si avvicinava nel suo giro calmo e bello e muoveva soltanto la
grande coda. Il vecchio tirò più che poté per avvicinarlo. Per un attimo il pesce si
piegò un poco sul fianco. Poi si raddrizzò e incominciò un altro giro.
“L'ho fatto muovere” disse il vecchio. “Allora l'ho fatto muovere.”
Si sentì di nuovo debole, ora, ma mantenne sul grande pesce tutta la tensione
che poté. L'ho fatto muovere, pensò. Forse questa volta riesco a prenderlo. Tirate,
mani, pensò. Forza, gambe. Resisti per me, testa. Resisti per me. Non mi hai mai
lasciato. Questa volta lo prendo.
Ma quando sferrò il suo attacco, iniziandolo
un bel tratto prima che il pesce si avvicinasse e tirando con tutta la sua forza, il
pesce si piegò un poco e poi si raddrizzò e si allontanò.
“Pesce” disse il vecchio. “Pesce, dovrai pur morire in ogni caso. Vuoi uccidere
anche me?”
Così non si combina niente, pensò. Aveva la bocca troppo asciutta per parlare,
ma ora non riusciva ad arrivare a prendere la bottiglia dell'acqua. Devo farlo venir
vicino questa volta, pensò. Non ce la farò con molte altre svolte.
Sì, ce la farai, disse a se stesso. Ce la farai sempre.
Alla prossima svolta l'aveva quasi preso. Ma di nuovo il pesce si rizzò e si
allontanò lentamente.
Mi stai uccidendo, pesce, pensò il vecchio. Ma hai il diritto di farlo. Non ho
mai visto nulla di grande e bello e calmo e nobile come te, fratello. Vieni a uccidermi.
Non m'importa, chi sarà a uccidere l'altro.
Ora stai perdendo la testa, pensò. Devi tenere la testa lucida. Tieni la testa
lucida e fa vedere come sa soffrire un uomo. O un pesce, penso.
“Ritorna in te” disse con una voce che riuscì a udire soltanto a stento. “Ritorna
in te.”
Altre due volte avvenne lo stesso alle svolte del pesce.
Non lo so, pensò il vecchio. Ogni volta era stato sul punto di sentirsi svenire.
Non lo so. Ma tenterò ancora una volta. Tentò ancora una volta e quando voltò il
pesce si sentì svenire. Il pesce si raddrizzò e si allontanò lentamente sventolando in
aria la grande coda.
Tenterò di nuovo, promise il vecchio, nonostante adesso le mani fossero molli
e gli occhi vedessero soltanto tra i lampi.
 16 Funicella di canapa. [N.d.T.]
33
Tentò di nuovo e accadde lo stesso. Ecco, pensò, e si sentì svenire prima di
cominciare; tenterò di nuovo.
Raccolse tutto il dolore e ciò che gli restava della sua forza e dell'orgoglio da
tanto tempo sopito e lo pose contro l'agonia del pesce e il pesce si accostò al suo
fianco e nuotò con garbo sul fianco sfiorando quasi col rostro il fasciame della barca
e si avviò a oltrepassarla, lungo, profondo, largo, argenteo e striato di viola e
interminabile nell'acqua.
Il vecchio lasciò cadere la lenza e vi posò sopra il piede e alzò la fiocina più
alta che poté e la lanciò con tutta la sua forza, e la nuova forza che aveva allora
trovato, nel fianco del pesce, dietro alla grande pinna pettorale che si alzava nell'aria
giungendo all'altezza del petto dell'uomo. Sentì il ferro conficcarsi e vi si appoggiò
sopra e lo immerse più profondamente e poi lo spinse con tutto il peso del suo corpo.
 Allora il pesce tornò in vita, recando in sé la sua morte, e si librò alto fuori
dell'acqua mostrando tutta la grande lunghezza e larghezza e tutta la sua forza e la sua
bellezza. Parve restare sospeso nell'aria sul vecchio nella barca. Poi precipitò in acqua
in un crollo che coprì di spuma il vecchio e tutta la barca.
Il vecchio si sentiva debole e nauseato, e non riusciva a vedere. Ma districò la lenza
della fiocina e la lasciò scorrere lentamente tra le mani sanguinanti, e, quando riuscì a
vedere, vide che il pesce era sul dorso con la pancia argentea riversa. L'asta della
fiocina sporgeva dalla spalla del pesce formando un angolo e il mare si colorava del
sangue rosso che gli sgorgava dal cuore. Dapprima fu scuro come una secca
nell'acqua azzurra, che era profonda più di un il pesce era argenteo e immobile e
fluttuava con le onde.
Il vecchio guardò attentamente con quel po’ di vista che gli restava. Poi diede
doppia volta alla lenza della fiocina sulla bitta a prua e si prese la testa fra le mani.
“ Tieni la testa lucida ” disse appoggiandosi al legno a prua. “ Sono un vecchio
stanco. Ma ho ucciso questo pesce che è mio fratello e ora devo fare il lavoro da
schiavo. ”
Ora devo preparare la gassa17 e il cavo per attraccarlo alla barca, pensò. Anche
se fossimo in due e per issarlo a bordo la barca si riempisse d’acqua e dopo la si
dovesse sgottare,18 il pesce non ci starebbe dentro. Devo preparare tutto, poi
avvicinarlo, attraccarlo bene e armare l’albero e salpare verso terra.
Incominciò a tirare il pesce per metterlo affiancato alla barca in modo da poter
passare una lenza attraverso le branchie e la bocca e legargli la testa e sentirlo. È la
mia fortuna, pensò. Ma non è per questo che voglio sentirlo. Credo di aver già sentito
il suo cuore, pensò. Quando ho spinto l'asta della fiocina la seconda volta. Ora
accostalo e legalo e passagli la gassa sulla coda e un'altra sulla pancia per fissarlo alla
barca.
 “Al lavoro, vecchio” disse. Bevve un sorso molto piccolo d'acqua. “C'è molto
lavoro da schiavo da fare, ora che la lotta è finita.”
 17 Qualsiasi nodo marinaro. [N.d.T.] 18 Estrarre l'acqua penetrata nella barca; operazione che si fa con la gotazza o sessola. [N.d.T.]
34
 Alzò gli occhi a guardare il cielo e poi li abbassò sul suo pesce. Guardò il sole
attentamente. Non è passato da molto il mezzogiorno, pensò. E l'aliseo si sta alzando.
Ormai le lenze non hanno più importanza. Il ragazzo e io le impiomberemo19 a casa.
 “Su, pesce” disse. Ma il pesce non venne. Invece rimase disteso rollando nel
mare e il vecchio gli si accostò con la barca.
 Quando fu alla stessa altezza del pesce, e ne ebbe appoggiato la testa alla prua,
non poté credere che fosse così grosso. Ma slegò il cavo della fiocina dalla bitta, lo
passò attraverso le branchie del pesce facendoglielo uscire dalla mascella, lo fece
girare una volta intorno alla spada, poi infilò il cavo nell'altra branchia, fece un altro
giro intorno al rostro e annodò il doppio
cavo, e gli diede volta sulla bitta a prua. Poi tagliò il cavo e andò a poppa a fissare la
coda. Il pesce era diventato d'argento, da argento e viola che era, e le strisce avevano
lo stesso color violetto pallido della coda. Erano più larghe di una mano d'uomo
tenuta a dita distese e l'occhio del pesce pareva staccato come gli specchi in un
periscopio o un santo in una processione.
 “Era l'unico modo per ucciderlo” disse il vecchio. Si sentiva meglio dopo aver
bevuto e sapeva che non sarebbe svenuto e aveva la testa lucida. Pesa quasi sette
quintali così com'è, pensò. Forse di più. E se riuscissi a ricavarne i due terzi a
sessanta cents al chilo?
“Ho bisogno di una matita per fare il conto” disse. “Non ho la testa abbastanza
lucida. Ma credo che il grande Di Maggio sarebbe orgoglioso di me, oggi. Non avevo
il soprosso. Ma le mani e la schiena mi fanno male davvero.” Chissà che cos'è un
soprosso, pensò. Forse l'abbiamo tutti senza saperlo.
 Legò il pesce a prua e a poppa e al banco centrale. Era così grosso che fu
come legare una barca più grossa affiancandola alla sua. Tagliò un pezzo di lenza e
legò la mandibola inferiore del pesce al rostro in modo che non gli si aprisse la bocca
e potessero navigare nel migliore dei modi. Poi armò l'albero e la vela rattoppata si
rizzò, la barca si mise in moto e, mezzo sdraiato a poppa, il vecchio salpò in direzione
sud-ovest.
 Non aveva bisogno di una bussola per sapere dov’era il sud-ovest. Aveva
bisogno soltanto di sentire l'aliseo e la pressione della vela. Bisognerà che metta in
acqua una lenza con un amo a cucchiaio per cercar di procurarmi qualcosa da
mangiare e da succhiare. Ma non riuscì a trovare il cucchiaio e le sardine erano
marce. Così prese con la gaffa un po' di alghe gialle mentre passavano e le scrollò in
modo che i gamberetti che vi erano attaccati cadessero sul fasciame della barca. Ve
n'erano più di dodici e saltarono scalciando come pulci di mare. Il vecchio staccò loro
la testa col pollice e l'indice e li mangiò masticando il guscio e la coda. Erano molto
minuscoli, ma sapeva che erano nutrienti e avevano un buon sapore.
 Il vecchio aveva ancora due sorsi d'acqua nella bottiglia e ne bevve mezzo
sorso dopo aver mangiato i gamberetti. La barca procedeva bene tenuto conto del
carico e il vecchio la pilotava tenendo la barra del timone sotto il braccio. Vedeva il
 19 Impiombazione: unire due pezzi di corda intrecciandoli alle estremità per i rispettivi legnuoli. [N.d.T.]
35
pesce e gli bastava guardarsi le mani e sentirsi la schiena contro la poppa per sapere
che tutto era veramente avvenuto e non era un sogno. Una volta, quando verso la fine
stava così male, aveva pensato che forse era un sogno. voi quando aveva visto il
pesce uscire dall'acqua e restare sospeso, immobile, nel cielo prima di cadere, era
stato certo che qualcosa di molto strano stava succedendo, e non poteva crederci. Poi
non aveva più veduto distintamente, anche se ora vedeva di nuovo come sempre.
 Ora sapeva che c'era il pesce e le mani e la schiena non erano un sogno. Le
mani guariscono in fretta, pensò. Ho fatto uscire il sangue vivo e l'acqua salata le
curerà. L'acqua scura del vero golfo è il più grande medico che esista. La sola cosa
che devo fare è di conservare la mente lucida. Le mani hanno fatto il loro dovere e
navighiamo bene. Con la bocca chiusa e la coda ritta, navighiamo come fratelli. Poi la
mente incominciò a confondersi un poco, e il vecchio pensò, è lui che porta me o
sono io che porto lui? Se lo rimorchiassi a poppa non ci sarebbero dubbi. Neanche se
il pesce fosse sulla barca, senza più dignità, ci sarebbero dubbi. Ma stavano
navigando insieme legati a fianco a fianco e il vecchio pensava, sia pure lui che porta
me, se gli fa piacere. Ho vinto io soltanto con l'inganno, e lui non voleva farmi del
male.
 Navigavano bene e il vecchio immerse le mani nell’acqua salata e cerco di
conservare la mente lucida. Vi erano alti cumuli di nubi e abbastanza cirri sopra di
essi, per cui il vecchio sapeva che il vento sarebbe durato tutta la notte. Il vecchio
guardava continuamente il pesce per essere certo che fosse vero. Passò un'ora prima
che il primo pescecane lo azzannasse.
 Il pescecane non fu un caso. Era salito dal fondo del mare quando la nube scura
di sangue si era allargata e dispersa nel mare profondo un miglio. Era salito così in
fretta e con così assoluta mancanza di cautela che aveva aperto la superficie
dell'acqua azzurra e si era esposto al sole. Poi era ricaduto in mare e aveva trovato la
scia, e aveva incominciato a nuotare nella direzione tenuta dalla barca e dal pesce.
 A volte perdeva la scia. Ma la ritrovava sempre, o almeno ne trovava le tracce,
e nuotava veloce e resistente nella direzione giusta. Era un grossissimo pescecane
Mako fatto per nuotare veloce come il pesce più veloce del mare ed era bello in ogni
sua parte tranne nelle mascelle. La schiena era azzurra come quella di un pescespada,
e la pancia era argentea e la pelle era liscia ed elegante. Aveva le forme di un
pescespada a parte le mascelle enormi, serrate adesso che nuotava in fretta, appena
sotto la superficie con l'alta pinna dorsale che fendeva l'acqua senza vibrazioni.
Dentro il doppio labbro chiuso dalle mascelle, tutte le otto file di denti erano inclinate
verso l'interno. Non avevano la solita forma piramidale che hanno i denti di quasi tutti
i pescecani. Avevano la forma di dita umane contorte come artigli. Erano lunghi quasi
come le dita del vecchio e avevano bordi taglienti affilati come rasoi su tutt'e due i
lati. Questo era un pesce fatto per nutrirsi di tutti i pesci del mare tanto veloci e forti e
ben armati da non conoscere altri nemici. Ora all'odore più fresco della scia accelerò
l'andatura e l'azzurra pinna dorsale fendé l'acqua.
Quando il vecchio lo vide giungere capì che questo era un pescecane che non
aveva la minima paura e avrebbe fatto esattamente tutto quello che voleva. Preparò la
36
fiocina e diede di volta alla sagola mentre osservava il pescecane avvicinarsi. La
sagola era corta perché mancava il pezzo tagliato per legare il pesce.
Il vecchio ora aveva la mente lucida e pronta ed era ben deciso, ma aveva poca
speranza. Era troppo bello per durare, pensò. Diede un'altra occhiata al grande pesce
mentre guardava il pescecane che si avvicinava. Potrebbe anche essere stato un
sogno, pensò. Non posso impedirgli di colpirmi ma forse riesco a prenderlo. Dentuso,
pensò. Maledetta tua madre.
Il pescecane si accostò alla poppa e quando lo colpì il vecchio vide la bocca
che si apriva e gli strani occhi e il colpo tintinnante dei denti quando si immersero
nella carne poco sopra la coda. La testa del pescecane era fuori dell'acqua e la schiena
ne sporgeva e il vecchio udì il rumore della pelle e della carne che si lacerava nel
grosso pesce, quando scagliò la fiocina nella testa del pescecane in un punto in cui la
linea tra gli occhi si intersecava con la linea che gli saliva dal naso. Queste linee non
esistevano. Esistevano soltanto la pesante affilata testa azzurra e i grandi occhi e le
tintinnanti mascelle sporgenti che inghiottivano ogni cosa. Ma quello era il punto in
cui si trovava il cervello e il vecchio lo colpì. Lo colpì con le sanguinanti mani molli,
lanciando una buona fiocina con tutta la sua forza. Colpì senza speranza ma con
decisione e totale malevolenza.
Il pescecane si rivoltò e mostrò al vecchio l'occhio senza vita, e poi si rivoltò di
nuovo avvolgendosi in due giri di sagola. Il vecchio sapeva che era condannato, ma
non si sarebbe rassegnato. Poi, rivoltato sulla schiena, con la coda sferzante e le
mascelle tintinnanti, il pescecane sbatté l'acqua come un motoscafo. L'acqua era
bianca sotto i colpi della coda e per tre quarti il corpo era visibile sull'acqua quando la
sagola si tese, vibrò e si spezzò. Il pescecane rimase disteso un momento sulla
superficie, e il vecchio lo guardò. Poi affondò lentamente.
“Si è portato via quasi venti chili” disse il vecchio, ad alta voce. Si è portato via
anche la fiocina e tutta la sagola, pensò, e ora il mio pesce perde di nuovo sangue e ne
verranno degli altri.
Non gli piaceva più guardare il pesce da quando questo era stato mutilato.
Quando il pesce era stato colpito fu come se fosse stato colpito lui stesso.
Ma ho ucciso il pescecane che ha colpito il mio pesce, pensò. Ed era il dentuso
più grosso che abbia mai visto. E Dio sa che ne ho visto dei grossi.
Era troppo bello per durare, pensò. Ora vorrei che fosse stato un sogno e che
non avessi preso il pesce e fossi solo nel mio letto coi giornali.
“Ma l'uomo non è fatto per la sconfitta” disse. “L'uomo può essere ucciso, ma
non sconfitto.” Però mi dispiace di aver ucciso questo pesce, pensò. Ora comincia il
brutto, e non ho neanche la fiocina. Il dentuso è crudele e capace e forte e intelligente.
Ma io sono stato più intelligente di lui. Forse no, pensò. Forse ero soltanto armato
meglio.
“Non pensare, vecchio” disse ad alta voce. “Naviga in questa direzione e
preparati a quel che avverrà.”
Ma non posso non pensare, pensò. Perché non mi resta altro. Questo è il
baseball. Chissà se sarebbe piaciuto al grande Di Maggio il modo come l’ho colpito
37
nel cervello? Non è stata una gran cosa, pensò. Chiunque avrebbe potuto farlo. Ma
credi che le mie mani fossero un handicap importante come il soprosso? Non saprei
dire. Non ho mai avuto niente di male ai calcagni, tranne quella volta che la
pastinaca20 mi ha punto quando le sono passato addosso nuotando e mi ha paralizzato
dal ginocchio in giù e mi ha fatto un male insopportabile.
“Pensa a qualcosa di allegro, vecchio” disse. “Ogni minuto che passa sei più
vicino a casa. Vai più in fretta, ora che hai perso venti chili.”
Sapeva benissimo ciò che sarebbe successo quando fosse giunto nella parte più
interna della corrente. Ma non c'era niente da fare per il momento.
“Sì, c'è qualche cosa” disse ad alta voce. “Posso legare il coltello
all'impugnatura di un remo.”
Così fece, tenendosi la barra del timone sotto il braccio e la draglia21 della vela
sotto il piede.
“Ecco” disse. “Sono ancora vecchio. Ma non sono disarmato.”
Ora il vento era fresco e la barca procedeva bene. Il vecchio guardava soltanto
la parte anteriore del pesce e gli ritornò qualche speranza.
È stupido non sperare, pensò. E credo che sia peccato. Non pensare ai peccati,
pensò. Ci sono abbastanza problemi adesso, senza i peccati. E poi non riesco a capirli.
Non riesco a capirli e non sono certo di credervi. Forse è stato un peccato
uccidere il pesce. Credo proprio che sia così, anche se l'ho fatto per vivere e per
nutrire molta gente. Ma allora tutto è un peccato. Non pensare ai peccati. È troppo
tardi per pensarci e c'è chi è pagato apposta per farlo. Lascia che ci pensino loro. Tu
sei nato per fare il pescatore e il pesce è nato per fare il pesce. San Pedro era un
pescatore, e anche il padre del grande Di Maggio.
Ma gli piaceva pensare a tutte le cose che gli capitavano e poiché non c'era
niente da leggere e non aveva la radio, pensò molto e continuò a pensare al peccato.
Non hai ucciso il pesce soltanto per vivere e per venderlo come cibo, pensò. L'hai
ucciso per orgoglio e perché sei un pescatore. Gli volevi bene quand'era vivo e gli hai
voluto bene dopo. Se gli si vuol bene non è un peccato ucciderlo. O lo è ancora di
più?
“Tu pensi troppo, vecchio” disse ad alta voce.
Ma ti ha fatto piacere uccidere il dentuso, pensò. Vive sui pesci vivi come te.
Non è soltanto un divoratore di cadaveri o un mangiatutto come certi pescecani. È
bello e nobile e non conosce paura di nulla.
“L'ho ucciso per autodifesa” disse il vecchio ad alta voce. “E l'ho ucciso bene.”
E poi, pensò, tutti uccidono tutti gli altri in un modo o nell'altro. La pesca mi
uccide proprio come mi dà da vivere. È il ragazzo a darmi da vivere, pensò. Non devo
esagerare a ingannare me stesso.
Si sporse dal fianco della barca e staccò un pezzo di carne dal pesce nel punto
in cui il pescecane l'aveva azzannato. Lo masticò e ne apprezzò la qualità e il sapore.
Era sodo e sugoso, come l'altra carne, ma non era rosso. Non era coriaceo e sapeva
 20 Pesce simile alla razza. [N.d.T.] 21 Corda metallica sulla quale, sui velieri o barche a vela, si fa scorrere il fiocco. [N.d.T.]
38
che se ne sarebbe ricavato il prezzo più alto sul mercato. Ma non vi era modo di
tenere la scia fuori dell'acqua, e il vecchio sapeva che stava per giungere un momento
molto brutto.
Il vento era regolare. Aveva piegato un poco di più verso nord-est e il vecchio
sapeva che questo significava che non sarebbe cessato. Il vecchio guardava davanti a
sé ma non riuscì a scorgere vele né riuscì a scorgere scafo o fumo di qualche nave. Vi
erano soltanto i pesci volanti che salivano dalla prua volando lungo i due fianchi e le
chiazze gialle delle alghe. Non riuscì a scorgere neanche un uccello.
Era in navigazione da due ore, riposando a poppa e masticando ogni tanto un
pezzetto di carne del marlin, cercando di riposare e di restare forte quando vide uno
dei due pescecani.
“Ay” disse ad alta voce. Non esiste traduzione per questa parola e forse non è
che un rumore come potrebbe emettere involontariamente chi si sentisse trafiggere le
mani da un chiodo piantato nel legno.
“Galanos” disse ad alta voce. Ora aveva visto la seconda pinna salire dietro
alla prima e li aveva identificati dalla bruna pinna triangolare e dai movimenti a
sventola della coda. Avevano trovato la scia ed erano eccitati e nella stupidità della
loro grande fame dall'eccitamento continuavano a perdere e ritrovare la scia. Ma
continuavano a stare vicini.
Il vecchio diede volta alla draglia e bloccò la barra del timone. Poi afferrò il
remo sul quale aveva legato il coltello. Lo sollevò più leggermente che poté perché le
mani si ribellarono al dolore. Poi le aprì e le chiuse leggermente sul remo per
scioglierle. Le richiuse saldamente in modo che ora accettassero il dolore e non gli
venissero meno e osservò i pescecani che si avvicinavano. Ora poteva vederne la
larga testa appiattita, appuntita come una pala e le larghe pinne pettorali dalla
sommità bianca. Erano pescecani odiosi, puzzolenti, divoratori di cadaveri oltre che
assassini e quando avevano fame azzannavano un remo o il timone delle barche.
Erano questi pescecani che tagliavano le gambe e le natatoie delle tartarughe quando
le tartarughe dormivano alla superficie e azzannavano un uomo in mare, se avevano
fame, anche se l'uomo non aveva addosso odore di sangue di pesce né viscosità di
pesce.
“Ay” disse il vecchio. “Galanos. Venite, galanos.”
Vennero, ma non vennero com'era venuto il Mako. Uno si voltò e scomparve
sotto la barca e il vecchio sentì la barca tremare per gli strattoni che diede al pesce.
L'altro guardò il vecchio dalle fessure degli occhi gialli e poi si avvicinò in fretta col
semicerchio delle mandibole spalancate per azzannare il pesce nel punto in cui era
stato colpito. La linea era chiaramente visibile in cima alla testa bruna e giù dove il
cervello si congiungeva al midollo spinale e il vecchio spinse il coltello legato al
remo nel punto di congiuntura, lo ritirò, e tornò a immergerlo negli occhi gialli da
gatto dello squalo. Lo squalo lasciò la presa del pesce e affondò, inghiottendo mentre
moriva ciò che aveva rubato.
La barca era ancora scrollata dalla rovina che l'altro squalo stava compiendo
sul pesce, e il vecchio mollò la draglia in modo che la barca bordeggiando facesse
39
uscire lo squalo da sotto lo scafo. Quando vide lo squalo si sporse dalla barca e lo
colpì. Colse soltanto la carne e la pelle era dura e il coltello vi penetrò appena. La
botta non gli fece male soltanto alle mani ma anche alla spalla. Ma lo squalo salì in
fretta scoprendo la testa e il vecchio lo colse esattamente nel centro della testa
appiattita nel momento in cui il naso uscì dall'acqua e si posò sul pesce. Il vecchio
ritirò la lama e tornò a colpire lo squalo esattamente nello stesso punto. Lo squalo
rimase attaccato al pesce con le mascelle chiuse e il vecchio lo pugnalò nell'occhio
sinistro. Lo squalo continuò a tenere la presa.
“No?” disse il vecchio, e spinse la lama tra le vertebre e il cervello. Ora il colpo
era facile e sentì la cartilagine che si apriva. Il vecchio rovesciò il remo e mise la lama
tra le mascelle dello squalo per aprirle. Girò la lama e quando lo squalo affondò disse:
“Vai pure, galano. Affonda per un miglio. Va a trovare il tuo amico, se non era tua
madre”.
Il vecchio pulì la lama del coltello e posò il remo. Poi riprese la draglia e la
vela si gonfiò e la barca ritornò nella direzione giusta.
“Devono averne preso più di un quarto, e della parte migliore” disse ad alta
voce. “Come vorrei che fosse un sogno e che non avesse mai abboccato. Perdonami,
pesce. Così diventa tutto sbagliato.” Si interruppe e non volle guardare il pesce, ora.
Senza sangue e risciacquato aveva il colore del fondo d'argento di uno specchio e le
strisce continuavano a essere visibili.
“Non avrei dovuto andare così al largo” disse. “Né per te né per me.
Perdonami, pesce.”
Su, disse a se stesso. Guarda la legatura del coltello e vedi che non si sia
strappata. Poi tieni la mano in ordine perché il più deve ancora avvenire. “Avrei
bisogno di una pietra, per il coltello” disse il vecchio dopo avere esaminato la
legatura sull'impugnatura del remo. “Avrei dovuto portare una pietra.” Avresti dovuto
portare molte cose, pensò. Ma non le hai portate, vecchio. Ora non è il momento di
pensare a quello che non hai. Pensa a quello che puoi fare con quello che hai.
“Mi dài un po' troppi buoni consigli” disse ad alta voce. “Mi hai seccato.”
Tenne la barra del timone sotto il braccio e immerse tutt'e due le mani
nell'acqua mentre la barca procedeva.
“Dio sa quanto ne ha preso quell'ultimo” disse. “Ma ora la barca è molto più
leggera.” Non voleva pensare alla pancia mutilata del pesce. Sapeva che ogni
strattone dello squalo significava un pezzo di carne strappata e che ora il pesce
lasciava nel mare una scia larga come una strada maestra a tutti gli squali.
Era un pesce che bastava a mantenere un uomo per tutto l'inverno, pensò. Non
ci pensare. Riposati e cerca di tenerti le mani in forma per difendere quanto ne è
rimasto. L'odore di sangue delle mie mani non importa più ormai, con tutta quella
scia nell'acqua. E poi non sanguinano molto. Non ci sono tagli profondi. Può darsi
che se mi esce sangue non mi venga il crampo.
A che cosa posso pensare, adesso? pensò. A niente. Non devo pensare a niente
e aspettare che arrivino i prossimi. Vorrei proprio che fosse stato un sogno, pensò.
Ma chissà? Avrebbe potuto finir bene.
40
Il prossimo squalo che arrivò era un galano isolato. Arrivò come un maiale al
truogolo, se un maiale avesse una bocca così grande da potervi metter dentro una
testa d'uomo. Il vecchio lasciò che azzannasse il pesce e poi gli immerse a fondo nel
cervello il coltello legato al remo. Ma lo squalo fece un balzo all'indietro mentre si
girava, e la lama del coltello si spaccò.
Il vecchio si rimise al timone. Non guardò neanche il grosso squalo che
affondava lentamente nell'acqua mostrandosi prima a grandezza naturale, poi piccolo,
poi minuscolo. Era una cosa che affascinava sempre il vecchio. Ma ora non lo guardò
neanche.
“Ho ancora la gaffa” disse. “Ma non servirà a niente. Ho due remi e la barra del
timone e la mazza.”
Ormai hanno vinto loro, pensò. Sono troppo vecchio per uccidere gli squali a
mazzate. Ma cercherò di farlo finché avrò i remi e la mazza e la barra del timone.
Immerse le mani nell'acqua per bagnarle. Era pomeriggio avanzato e non si
vedeva che il mare e il cielo. Nel cielo vi era più vento di prima e il arecchio sperò di
veder presto terra.
“Sei stanco, vecchio” disse. “Sei stanco dentro.”
Gli squali non lo azzannarono più fino al tramonto.
Il vecchio vide le pinne brune seguire la vasta scia che il pesce doveva aver
fatto nell'acqua. Non indugiarono neanche sulla scia. Puntavano direttamente sulla
barca, nuotando l'uno accanto all'altro.
Il vecchio bloccò la barra del timone, diede volta alla draglia e si allungò a
poppa a cercare la mazza. Era l'impugnatura di un remo spezzato segata a un'ottantina
di centimetri di lunghezza. Poteva venir usata con efficacia con una mano sola a
causa della forma dell'impugnatura, e il vecchio l'afferrò con la mano destra,
flettendovi sopra la mano mentre guardava gli squali che si avvicinavano. Erano tutti
e due galanos.
Devo lasciare che il primo si attacchi e poi colpirlo sulla punta del naso o
proprio in cima alla testa, pensò.
I due squali si accostarono insieme e quando vide quello più vicino aprire le
mascelle e affondarle nel fianco argenteo del pesce, il vecchio levò alta la mazza e
l'abbatté pesante picchiando sulla testa dello squalo. Sentì la solidità elastica quando
vi calò la mazza. Ma sentì anche la rigidità dell'osso e colpì di nuovo, forte sul muso,
lo squalo, mentre questo si staccava scivolando dal pesce.
L'altro squalo si era allontanato e ora si riaccostò con le mascelle spalancate. Il
vecchio vide qualche pezzetto della carne del pesce sporgere bianca dall'angolo delle
mascelle dello squalo, quando questo azzannò il pesce e chiuse le mascelle. Il vecchio
si voltò verso di lui e colpì soltanto la testa e lo squalo lo guardò e strappò il pezzo di
carne. Il vecchio gli abbatté di nuovo addosso la mazza mentre si staccava per
inghiottire e colpì soltanto la pesante, solida elasticità.
“Su, galano” disse il vecchio. “Ricomincia.”
Lo squalo si accostò con violenza e il vecchio lo colpì mentre chiudeva le
mascelle. Lo colpì con solidità e da tutta l'altezza cui riuscì ad alzare la mazza. Questa
41
volta sentì l'osso alla base del cervello e tornò a colpire nello stesso punto mentre lo
squalo strappava la carne lentamente e si staccava scivolando dal pesce.
Il vecchio attese che ritornasse, ma nessuno dei due squali si mostrò. Poi ne
vide uno che nuotava a cerchi sulla superficie. Non vide la pinna dell'altro.
Non potevo aspettarmi di ucciderli, pensò. Avrei potuto farlo ai miei tempi. Ma
li ho feriti tutti e due gravemente e né l'uno né l'altro deve sentirsi molto bene. Se
avessi potuto usare una mazza a due mani, il primo lo avrei ucciso di sicuro. Anche
adesso, pensò.
Non volle guardare il pesce. Sapeva che una metà ne era stata distrutta. Mentre
combatteva con gli squali, il sole era tramontato.
“Presto sarà buio” disse. “Allora dovrei vedere le luci di Avana. Se sono troppo
a est vedrò le luci di una delle spiagge nuove.”
Non posso essere tanto al largo, adesso, pensò. Spero che nessuno sia stato in
pensiero per me. Naturalmente c'è soltanto il ragazzo, a stare in pensiero. Ma sono
certo che ha avuto fiducia. Qualche vecchio pescatore sarà in pensiero. Anche molti
altri, pensò. La mia città è buona.
Non poteva più parlare col pesce perché il pesce era stato troppo mutilato. Poi
gli venne qualcosa in mente.
“Mezzo pesce” disse. “Tu che sei stato un pesce. Perdonami di essere andato
troppo al largo. Ho mandato in malora tutti e due. Ma abbiamo ucciso molti squali, tu
e io, e ne abbiamo mandato in malora molti altri. Quanti ne hai uccisi tu, vecchio
pesce? Non hai certo quella spada sulla testa per niente.”
Gli piaceva pensare al pesce e a ciò che avrebbe potuto fare a uno squalo se
avesse potuto nuotare. Avrei dovuto staccargli il rostro, per combattere contro di loro,
pensò. Ma non c'era una scure e non c'era un coltello.
Ma se l'avessi, e avessi potuto legarlo all'impugnatura di un remo, che arma.
Allora avremmo potuto combatterli insieme.
Che cosa farai adesso, se vengono durante la notte? Che cosa puoi fare?
“Combatterli” disse. “Li combatterò fino alla morte.”
Ma ora, nel buio, e senza luci in vista e senza chiarori, e soltanto col vento e la
spinta regolare della vela, gli parve di essere già morto, forse. Congiunse le mani e si
tastò le palme. Non erano morte e gli bastava aprirle e chiuderle per risuscitare il
dolore della vita. Appoggiò la schiena a poppa e capì che non era morto. Glielo
dissero le spalle.
Devo dire tutte quelle preghiere che ho promesso se riuscivo a prendere il
pesce, pensò. Ma sono troppo stanco per dirle adesso. È meglio che mi metta il sacco
sulle spalle.
Si distese a poppa e girò il timone e cercò il chiarore che doveva apparirgli nel
cielo. Ne ho una metà, pensò. Forse avrò la fortuna di portare a casa la metà anteriore.
Devo avere anch'io un po' di fortuna. No, disse. Hai violato la tua fortuna quando sei
andato troppo al largo.
“Non fare lo stupido” disse ad alta voce.
42
“E resta sveglio e bada al timone. Può darsi che tu abbia ancora molta
“fortuna.”
“Mi piacerebbe comprarne un po', se c'è qualche posto dove la vendono” disse.
Con che cosa potrei comprarla? si chiese. Potrei comprarla con una fiocina
perduta e un coltello rotto e due mani ferite?
“Forse” disse. “Hai cercato di comprarla con ottantaquattro giorni di mare. E
quasi te l'avevano venduta.”
Bisogna che non pensi sciocchezze, penso. La fortuna è una cosa che viene in
molte forme e chi sa riconoscerla? Però ne comprerei un po' in qualsiasi forma e
pagherei quel che mi chiedono. Come vorrei vedere il riflesso delle luci, pensò.
Vorrei troppe cose. Ma questa è la cosa che vorrei adesso. Cercò di sistemarsi più
comodamente al timone e dal dolore capì che non era morto.
Vide il riflesso delle luci della città quando avrebbero dovuto essere le dieci di
quella sera. Dapprima erano visibili soltanto come la luce nel cielo prima che si levi
la luna. Poi si videro chiaramente attraverso l'oceano, increspato adesso da una brezza
crescente. Girò il timone in direzione della luce e pensò che presto, ormai, sarebbe
giunto al limite della corrente.
Ormai è finita, pensò. Probabilmente mi attaccheranno di nuovo. Ma che cosa
può fare contro di loro un uomo disarmato, al buio?
Ora era rigido e indolenzito, e le ferite e tutte le parti stanche del corpo gli
facevano male nel freddo della notte. Spero di non dover tornare a combattere, pensò.
Spero tanto di non dover tornare a combattere.
Ma verso mezzanotte combatté e questa volta sapeva che il combattimento era
inutile. Giunsero in una frotta, e il vecchio riuscì a vedere soltanto le linee fatte
nell'acqua dalle pinne e la loro fosforescenza quando si gettarono sul pesce. Prese a
mazzate le teste e udì le mascelle serrarsi e la barca scrollata mentre gli squali
attaccavano da sotto. Colpì disperatamente qualcosa che si poteva soltanto sentire e
udire e sentì qualcosa impadronirsi della mazza e la mazza scomparve.
Strappò dal timone la barra e ricominciò a sferrare mazzate, stringendola con
tutt'e due le mani e abbattendola più volte. Ma ormai erano già arrivati a prua e si
ammassavano l'uno dopo l'altro e tutti insieme, e mentre si voltavano per ritornare
subito, i pezzi di carne strappati si vedevano luminosi sott'acqua.
Alla fine, uno giunse alla testa e il vecchio capì che era finita. Abbatté la barra
sulla testa dello squalo mentre le mascelle erano serrate nella testa del pesce, che non
si lasciava staccare. Colpì una e due e più volte. Udì la barra che si spezzava e batté
lo squalo con l'impugnatura scheggiata. La sentì penetrare e sapendo che era
tagliente, la immerse di nuovo. Lo squalo lasciò la presa e si staccò rivoltandosi. Fu
l'ultimo squalo della schiera ad avvicinarsi. Non c'era più niente da mangiare, per
loro.
Il vecchio ora respirava a stento, e sentiva un sapore strano in bocca. Era
dolciastro e ramoso e per un momento ne ebbe paura. Ma durò poco.
Sputò nell'oceano e disse: “Mangiate anche questo, galanos. E sognate di aver
ucciso un uomo”.
43
Sapeva di essere sconfitto ormai definitivamente e senza rimedio e ritornò a
poppa e vide che l'estremità scheggiata della barra riusciva a entrare nel suo foro
abbastanza da permettergli di pilotare la barca. Si mise il sacco sulle spalle e
raddrizzò la direzione. Navigava senza fatica, adesso, e il vecchio non aveva pensieri
né sensazioni di alcun genere. Ormai era al di là di tutto e pilotava la barca per
ritornare al suo porto meglio e con più intelligenza che poteva. Durante la notte gli
squali azzannarono la carcassa come si possono raccogliere le briciole sulla tavola. Il
vecchio non vi badò e non badò a nulla fuori che al timone. Notò soltanto come
navigava leggera e bene la barca, adesso che non aveva quel gran peso accanto.
È una buona barca, pensò. È solida e non è danneggiata, a parte la barra del
timone. Questa è facile sostituirla.
Sentì che era dentro la corrente ora e vide le luci dei villaggi rivieraschi lungo
la spiaggia. Ora sapeva dov'era e non era nulla tornare a casa.
Certo il vento è un nostro amico, pensò. Poi soggiunse: a volte. È il grande
mare coi nostri amici e i nostri nemici. È il letto, pensò. Il letto è il mio amico.
Soltanto il letto, pensò. Il letto sarà una grande cosa. È facile quando si è battuti,
pensò. Non avevo mai provato com'è facile. E che cos'è stato a batterti, pensò.
“Niente” disse ad alta voce. “Sono andato troppo al largo.”
Quando entrò nel piccolo porto le luci della Terrazza erano spente e il vecchio
sapeva che tutti erano a letto. La brezza aveva continuato ad alzarsi, e ora soffiava
forte. Però il porto era tranquillo e il vecchio approdò nel piccolo tratto di pietre sotto
gli scogli. Non c'era nessuno ad aiutarlo, così issò la barca meglio che poté. Poi scese
e la legò a uno scoglio.
Disarmò l'albero e serrò la vela e la legò. Poi si mise in spalla l'albero e si avviò
verso la salita. Fu allora che capì la profondità della sua stanchezza. Si fermò un
momento e si voltò a guardare e vide alla luce delle lampade sulla strada la grande
coda del pesce, che sorgeva ritta dietro alla poppa della barca. Vide la bianca linea
nuda della colonna vertebrale e la massa scura della testa col rostro sporgente e tutta
la nudità in mezzo.
Riprese la salita e giunto in cima cadde e rimase un momento disteso con
l'albero sulla spalla. Cercò di alzarsi. Ma era troppo difficile, e rimase lì seduto con
l'albero sulla spalla e guardò la strada. Sull'altro lato della strada passò un gatto a fare
gli affari suoi e il vecchio lo guardò. Poi guardò soltanto la strada.
Alla fine posò l'albero a terra e si alzò.
Raccolse l'albero e se lo mise in spalla e si avviò per la strada. Dovette sedere
cinque volte prima di arrivare alla sua capanna.
Nella capanna appoggiò l'albero alla parete. Nel buio trovò una bottiglia
d'acqua e bevve un sorso. Poi si distese sul letto. Si tirò la coperta sulle spalle e poi
sulla schiena e sulle gambe e dormì a faccia in giù sui giornali con le braccia tese e le
palme delle mani girate.
Dormiva ancora quando il ragazzo si affacciò alla porta la mattina. Il vento era
così forte che le paranze non potevano uscire, e il ragazzo aveva dormito fino a tardi e
poi era venuto alla capanna del vecchio come faceva ogni mattina. Il ragazzo vide che
44
il vecchio respirava e poi vide le mani del vecchio e si mise a piangere. Uscì senza far
rumore per andare a prendere un po' di caffè e lungo tutta la strada continuò a
piangere.
C'erano molti pescatori intorno alla barca intenti a guardare ciò che le era
legato accanto, e uno era nell'acqua, coi calzoni arrotolati, e misurava lo scheletro con
un pezzo di lenza.
Il ragazzo non scese. Vi era già stato e un pescatore custodiva la barca per lui.
“Come sta?” gridò un pescatore.
“Dorme” rispose il ragazzo. Non gli importava che lo vedessero piangere.
“Non disturbatelo. Nessuno.”
“Era lungo cinque metri e mezzo dal muso alla coda” gridò il pescatore che lo
stava misurando.
“Lo credo” disse il ragazzo.
Andò alla Terrazza e chiese una lattina di caffè.
“Caldo e con molto latte e zucchero.”
“Nient'altro?”
“No. Più tardi vedrò che cosa può mangiare.”
“Che pesce” disse il proprietario. “Non ho mai visto un pesce simile. Erano due
bei pesci anche quelli che hai preso tu ieri.”
“Accidenti ai miei pesci” disse il ragazzo. E ricominciò a piangere.
“Vuoi bere qualcosa?” chiese il proprietario.
“No” disse il ragazzo. “Di' che non disturbino Santiago. Poi ritorno.”
“Digli che mi dispiace.”
“Grazie” disse il ragazzo.
Il ragazzo portò la lattina di caffè caldo nella capanna del vecchio e gli sedette
accanto aspettando che si svegliasse. Una volta parve che stesse per svegliarsi. Ma era
ripiombato in un sonno pesante e il ragazzo aveva attraversato la strada a farsi
prestare un po' di legna per scaldare il caffè.
Finalmente il vecchio si svegliò.
“Resta sdraiato” disse il ragazzo. “Bevi questo.” Gli versò un po' di caffè in un
bicchiere. Il vecchio lo prese e lo bevve.
“Mi hanno battuto, Manolin” disse. “Mi hanno proprio battuto.”
“Ma non ti ha battuto lui. Il pesce.”
“No. Davvero. È stato dopo.”
“Pedrico sta pensando alla barca e all'attrezzatura. Che cosa vuoi fare della
testa?”
“Di' a Pedrico che la tagli e l'adoperi nelle trappole.”
“E la spada?”
“Tienila tu, se la vuoi.”
“Certo che la voglio” disse il ragazzo. “Ora dobbiamo pensare a fare i nostri
piani per tutto il resto.”
“Sono venuti a cercarmi?”
“Certo. Col guardiacoste e gli aeroplani.”
45
“L'oceano è molto grande, e una barca è piccola e difficile da vedere” disse il
vecchio. Si accorse di com'era piacevole avere qualcuno con cui parlare invece di
parlare soltanto a se stesso e al mare: “Mi sei mancato” disse. “Che cosa hai preso?”
“Uno il primo giorno. Uno il secondo e due il terzo.”
“Bravo.”
“Ora torniamo a pescare insieme.”
“No. Io non ho fortuna. Non ho più fortuna.”
“Al diavolo la fortuna” disse il ragazzo.
“La fortuna te la porto io.”
“Che cosa diranno i tuoi?”
“Non me ne importa. Ieri ne ho presi due. Ma ora andremo a pesca insieme
perché ho ancora molto da imparare.”
“Dobbiamo procurarci una buona lancia e tenerla sempre a bordo. Si può fare
la lama con un foglio di balestra di una vecchia Ford. Possiamo farla affilare a
Guanabacoa. Dev'essere affilata e non temprata, in modo che non si rompa. Il mio
coltello si è rotto.”
“Mi procurerò un altro coltello e farò affilare la balestra. Quanti giorni durerà
la brisa forte?”
“Forse tre. Forse di più.”
“Sarà tutto in ordine” disse il ragazzo. “Tu mettiti a posto le mani, vecchio.”
“So come curarle. Questa notte ho sputato una cosa strana e ho sentito che mi
si è rotto qualcosa nel petto.”
“Mettiti a posto anche quello” disse il ragazzo. “Sdraiati, vecchio, che ora ti
porto la camicia pulita. E qualcosa da mangiare.”
“Porta tutti i giornali dei giorni che non c'ero” disse il vecchio.
“Devi metterti a posto in fretta, perché ho ancora molto da imparare, e tu puoi
insegnarmi tutto. Sei stato male?”
“Parecchio” disse il vecchio.
“Ti porterò il cibo e i giornali” disse il ragazzo. “Riposati, vecchio. Ti porterò
della roba dalla farmacia, per le mani.”
“Non dimenticarti di dire a Pedrico che la testa è sua.”
“No. Mi ricorderò.”
Quando il ragazzo uscì dalla porta e scese la strada rocciosa di coralli consunti,
ricominciò a piangere.
Quel pomeriggio arrivò una comitiva di turisti alla Terrazza, e mentre
guardavano nell'acqua tra le latte vuote di birra e le barracudas morte, una donna
vide una lunga, grande spina dorsale bianca con una coda enorme, che si alzava e
dondolava con la corrente mentre il vento di Levante sollevava un gran mare pesante
fuori dell'ingresso al porto.
“Che cos'è?” chiese al cameriere, indicando la lunga colonna vertebrale del
grande pesce, ormai spazzatura che aspettava di essere portata via dalla corrente.
“Tiburon” disse il cameriere. “Pescecane.” Voleva spiegare cos'era successo.
“Non sapevo che i pescecani avessero la coda così bella, così ben fatta.”
46
“Neanch'io” rispose il suo compagno.
In cima alla strada, nella capanna, il vecchio si era riaddormentato. Dormiva
ancora bocconi e il ragazzo gli sedeva accanto e lo guardava. Il vecchio sognava i leoni. 
L’ALTRO MINISTRO
Era quasi mezzanotte e il Primo Ministro era seduto da solo nel suo ufficio, leggendo un
lungo promemoria che gli scivolava nel cervello senza lasciare la minima traccia di
significato dietro di sé. Aspettava la telefonata del Presidente di un paese molto lontano
e, tra il chiedersi quando quello sciagurato avrebbe telefonato, e cercare di reprimere gli
spiacevoli ricordi di quella che era stata una lunghissima settimana stancante e difficile,
non c’era grande spazio nella sua testa per qualsiasi altra cosa. Quanto più cercava di
concentrarsi sulle parole scritte nel foglio che aveva davanti, tanto più chiaramente il
Primo Ministro poteva vedere l’espressione gongolante di uno dei suoi avversari politici.
Questo particolare avversario era apparso nei telegiornali quello stesso giorno, non solo
per elencare tutti i terribili fatti che erano accaduti nell’ultima settimana (come se
qualcuno avesse bisogno di un promemoria) ma anche per spiegare minuziosamente
come ogni singolo fatto fosse uno sbaglio del governo.
Il battito del Primo Ministro accelerò al solo pensiero di queste accuse, perché non erano
né giuste, né vere. Per quale ragione al mondo il governo avrebbe potuto fermare il crollo
di quel ponte? Era offensivo per chiunque insinuare che non investivano abbastanza
denaro nei ponti. Il ponte aveva meno di dieci anni e i migliori esperti erano perplessi
nello spiegare per quale motivo si era spezzato nettamente in due, facendo precipitare
una dozzina di auto nelle profonde acque del fiume sottostante. E come osava qualcuno
insinuare che era la scarsità di poliziotti ad aver causato quei due sgradevoli e ben
pubblicizzati omicidi? O che il governo avrebbe dovuto in qualche modo prevedere lo
strano uragano nell’ovest del paese che aveva causato così tanti danni alle cose e alle
persone? Ed era stato per colpa del governo che uno dei suoi assistenti, Herbert Chorley,
aveva scelto proprio quella settimana per comportarsi in modo così strano da dover
tornare a trascorrere molto più tempo con la sua famiglia?
“Un triste stato d’animo ha colpito il paese,” aveva concluso l’avversario, nascondendo a
mala pena il suo largo sorriso.
E sfortunatamente, questo era esattamente vero. Il Primo Ministro si sentiva così; le
persone veramente sembravano più tristi del solito. Perfino il tempo era deprimente;
tutta questa nebbiolina fredda a metà luglio… Non era giusto, non era normale…
Voltò la seconda pagina del promemoria, vide quanto era andato avanti e lo relegò come
compito sgradevole. Allungando le braccia sopra la testa girò tristemente lo sguardo su
tutto il suo ufficio. Era una bella stanza, con un raffinato camino di marmo di fronte alla
lunga finestra a ghigliottina, saldamente chiusa come riparo dall’insolito freddo. Con un
leggero brivido, il Primo Ministro si alzò e si avvicinò alla finestra, guardando la leggera
nebbiolina che premeva sul vetro. Fu allora, mentre stava in piedi dando le spalle alla
stanza, che sentì un delicato colpo di tosse alle sue spalle.
Raggelò, naso contro naso con la sua immagine impaurita riflessa sul vetro scuro.
Conosceva quella tosse. L’aveva già sentita prima. Si voltò molto lentamente verso la
stanza vuota.
“Si?” chiese, cercando di sembrare più coraggioso di come si sentiva.
Per un breve momento si concesse l’assurda speranza che nessuno gli avrebbe risposto.
Tuttavia, subito una voce rispose, una voce nitida, decisa, che dava l’impressione di
leggere un discorso preparato. Proveniva – come il Primo Ministro aveva capito al primo
colpo di tosse – da un omino simile ad una rana che indossava una lunga parrucca
d’argento e che era raffigurato in una piccola, sudicia pittura ad olio posta nell’angolo più
lontano della stanza.
“Al Primo Ministro dei Babbani. Urge un incontro. Prego rispondere immediatamente.
Cordialmente, Caramell.”
L’uomo del ritratto guardò interrogativamente il Primo Ministro.
“Ehm,” disse il Primo Ministro, “senta… Non è un buon momento per me… Sto
aspettando una telefonata, capisce… dal Presidente di…”
“Questo può essere sistemato,” disse il ritratto immediatamente. Il cuore del Primo
Ministro perse un colpo. Era molto impaurito.
“Ma davvero spererei proprio di parlare…”
“Possiamo fare in modo che il Presidente si dimentichi di chiamare. Telefonerà invece
domani notte,” disse l’omino. “Per cortesia risponda immediatamente al signor Caramell.”
“Io… oh… molto bene,” disse debolmente il Primo Ministro. “Sì, vedrò Caramell.”
Si precipitò dietro alla scrivania, raddrizzando la cravatta mentre correva. Aveva appena
ripreso il suo posto e assunto un’espressione che sperava fosse disinvolta e non
impressionata, quando delle luminose fiamme verdi presero vita nel vuoto focolare del
caminetto di marmo. Osservava, cercando di non lasciar trapelare un moto di sorpresa o
timore, quando un uomo corpulento apparve tra le fiamme, ruotando velocemente come
una trottola. Alcuni secondi più tardi era atterrato su un raffinato tappeto antico,
spazzando via la cenere dalle maniche del suo lungo mantello gessato, una bombetta
verde acido in mano.
“Ah… Primo Ministro,” disse Cornelius Caramell, avanzando a grandi passi verso di lui
con la mano tesa. “Felice di rivederla.”
Il Primo Ministro non poteva onestamente ricambiare questo complimento, così non disse
assolutamente nulla. Non era neppure lontanamente contento di rivedere Caramell, le
cui occasionali apparizioni, oltre ad essere veramente allarmanti da sole, di solito
significavano che era sul punto di ascoltare delle bruttissime notizie. Caramell, inoltre,
appariva decisamente logorato dalle preoccupazioni. Era più magro, più calvo, più grigio
e il suo volto aveva uno sguardo spento. Il Primo Ministro aveva visto quello sguardo in
altri uomini politici prima d’ora, e non aveva mai preannunciato niente di buono.
“Come posso aiutarla?” chiese, stringendo molto velocemente la mano di Caramell e
indicando la sedia più dura di fronte alla scrivania.
“È difficile sapere da dove iniziare,” borbottò Caramell, avvicinando la sedia, sedendosi e
posando la bombetta verde sulle ginocchia. “Che settimana, che settimana…”
“Ne ha avuta una terribile anche lei?” chiese freddamente il Primo Ministro, sperando di
far capire che ne aveva già avute abbastanza senza bisogno di un aiuto extra da parte di
Caramell.
“Sì, certo,” rispose Caramell, strofinando stancamente gli occhi e guardando cupamente
il primo Ministro. “Ho avuto una settimana uguale alla sua, Primo Ministro. Il ponte di
Brockdale… gli omicidi di Bones e Vance… per non parlare della confusione nell’ovest del
paese…”
“Lei… ehm… i suoi… voglio dire, qualcuno della sua gente è… è coinvolto in questi…
questi fatti?”
Caramell fissò il Primo ministro con uno sguardo piuttosto severo. “Certo che lo è,” disse,
“avrà senza dubbio capito cosa sta succedendo?”
“Io…” balbettò il Primo Ministro.
Era proprio quell’atteggiamento a rendere così spiacevoli le visite di Caramell. Dopo tutto
era il Primo Ministro e non gradiva essere trattato come uno studente ignorante. Ma
indubbiamente, era stato così sin dal suo primissimo incontro con Caramell nella sua
primissima sera come Primo Ministro. Ricordava come fosse ieri e sapeva che lo avrebbe
ricordato fino alla morte.
Se ne stava solo, in quello stesso ufficio, assaporando il trionfo che alla fine era arrivato
dopo tanti anni di sogni e macchinazioni, quando aveva sentito un colpo di tosse dietro
di lui, proprio come poco prima, e si era girato per scoprire che quel piccolo orribile
ritratto gli stava parlando, annunciando che il Ministro della Magia stava per arrivare e
presentarsi.
Naturalmente, aveva pensato che la lunga campagna e la tensione delle elezioni
l’avessero fatto impazzire. Era rimasto completamente terrificato trovando un ritratto che
gli parlava, comunque questo era niente rispetto a quello che aveva provato quando un
tizio, che diceva di essere un mago, era uscito dal caminetto e gli aveva stretto la mano.
Era rimasto senza parole durante tutta la cortese spiegazione di Caramell sul fatto che
esistevano tuttora, in tutto il mondo, maghi e streghe che vivevano in segreto e lo
rassicurava che non l’avrebbe importunato riguardo a questo, poiché il Ministro della
Magia era responsabile dell’intera comunità magica e faceva sì che i non maghi non
avessero sentore di ciò. Era, disse Caramell, un compito difficile che comprendeva ogni
cosa dalle leggi per un uso responsabile del manico di scopa al tenere sotto controllo i
draghi (il primo ministro ricordava a questo punto di essersi appoggiato alla scrivania per
un sostegno). Caramell aveva poi dato un colpetto quasi paterno sulla spalla dell’ancora
ammutolito Primo Ministro.
“Non si preoccupi,” aveva detto, “è molto probabile che non mi vedrà più. L’importunerò
solo se succederà qualcosa di grave, qualcosa che potrebbe interessare i babbani – i non
maghi, voglio dire. Altrimenti, vivi e lascia vivere. E devo dire, che la sta prendendo molto
meglio del suo predecessore. Cercò di scaraventarmi fuori dalla finestra, credendo che
fossi uno scherzo dell’opposizione.”
A queste parole, il Primo Ministro aveva per lo meno ritrovato la voce. “Lei… lei non è uno
scherzo, allora?”
Era stata la sua ultima, estrema speranza.
“No,” rispose Caramell gentilmente. “No, mi dispiace ma non lo sono. Guardi.”
E aveva trasformato la tazza da the del Primo Ministro in un criceto.
“Ma,” aveva detto il Primo Ministro senza fiato, guardando la tazza masticare l’angolo del
suo prossimo discorso, “ma perché… perché nessuno me l’ha detto…?”
“Il Ministro della Magia rivela se stesso – o se stessa solo al Primo Ministro Babbano in
carica,” aveva risposto Caramell, riponendo la bacchetta nella giacca. “Lo riteniamo il
modo migliore per mantenere la segretezza.”
“Ma allora,” aveva balbettato il Primo Ministro, “perché l’ex primo Ministro non mi ha
avvisato…?”
A queste parole, Caramell era proprio scoppiato a ridere.
“Mio caro Primo Ministro, lei andrebbe mai a dirlo a qualcuno?”
Ancora ridacchiando, Caramell aveva gettato della polvere nel caminetto, era entrato
nelle fiamme smeraldine ed era svanito in un sibilo. Il Primo Ministro era rimasto fermo,
completamente immobile, e si era reso conto che non avrebbe mai potuto, per tutta la
vita, osare accennare a questo incontro ad anima viva, perché chi, in tutto il mondo, gli
avrebbe creduto?
Aveva impiegato un po’ di tempo per riprendersi dallo shock. Per un po’, aveva cercato di
convincersi che Caramell era stato nient’altro che un’allucinazione dovuta alla mancanza
di sonno nel corso della faticosa campagna elettorale. In un vano tentativo di sbarazzarsi
di tutti i ricordi di questo spiacevole incontro, aveva donato il criceto ad una
contentissima nipotina e ordinato al suo segretario privato di rimuovere il ritratto
dell’uomo disgustoso che aveva annunciato la venuta di Caramell. Comunque, con
grande sgomento del Primo Ministro, era stato impossibile rimuovere il ritratto. Dopo che
vari falegnami, uno o due capomastri, uno storico dell’arte e il Cancelliere dello
Scacchiere avevano tutti cercato inutilmente di strapparlo dal muro, il Primo Ministro
aveva abbandonato il tentativo e si era semplicemente risolto a sperare che le cose
rimanessero ferme e silenziose per il resto del suo mandato. Ogni tanto avrebbe giurato
di aver visto, con la coda dell’occhio, l’occupante del quadro sbadigliare o, forse, darsi
una grattatina al naso; addirittura, una o due volte, semplicemente uscire dalla cornice e
lasciare dietro di sé nient’altro che una distesa di scuro e fangoso canovaccio di tela.
Comunque, si era abituato a non guardare molto a lungo il quadro e, sempre, per dirsi
con fermezza che gli occhi l’avevano tratto in inganno quando qualcosa del genere era
capitato.
Poi, tre anni dopo, in una notte come questa, il Primo ministro era da solo nel suo ufficio
quando il ritratto gli aveva annunciato l’imminente arrivo di Caramell che era sbucato
fuori dal caminetto, bagnato fradicio e in uno stato di considerevole agitazione. Prima
ancora che il Primo Ministro potesse chiedere perché stava gocciolando sul suo
Axminster, Caramell aveva iniziato a farneticare di una prigione che il Primo Ministro
non aveva mai sentito nominare, di un uomo chiamato “Serious” Black, di qualcosa che
assomigliava a “Hogwarts” e di un bambino chiamato Harry Potter, tutte cose che non
avevano il più remoto significato per il Primo Ministro.
“… sono appena arrivato da Azkaban,” aveva ansimato Caramell versando, in una tasca,
una grande quantità d’acqua dall’orlo della bombetta. “In mezzo al Mare del Nord, sa, un
volo cattivo… i Dissennatori sono in subbuglio” – rabbrividì – “non avevano mai subito
un’evasione finora. Ad ogni modo, dovevo venire da lei, Primo Ministro. Black è un noto
assassino di babbani e potrebbe aver intenzione di raggiungere Tu-Sai-Chi… Ma
naturalmente, lei non ha mai saputo chi sia Tu-Sai-Chi!” Aveva fissato il Primo Ministro
senza speranza per un momento, poi aveva detto, “Bene, sediamoci, sediamoci, è meglio
che le faccia un riassunto… Prenda del whisky…”
Il Primo Ministro si risentì abbastanza di essere invitato a sedersi nel suo ufficio e che gli
venisse offerto il suo stesso whisky, ma nonostante ciò si sedette. Caramell estrasse la
bacchetta, evocando dal nulla due grandi bicchieri pieni di un liquido ambrato, ne spinse
uno nella mano del Primo Ministro e tirò a sé una sedia.
Caramell aveva parlato più di un’ora. Ad un certo punto, si era rifiutato di dire un
determinato nome a voce alta e l’aveva invece scritto su un pezzo di pergamena, che
aveva ficcato nella mano priva di whisky del Primo Ministro. Quando alla fine Caramell si
era alzato per andarsene, anche il primo Ministro si era alzato in piedi.
“Così lei pensa che…” Aveva dato un’occhiata al nome stretto nella sua mano sinistra.
“Lord Vol…”
“Colui-Che-Non-Deve-Essere-Nominato!” aveva ringhiato Caramell.
“Mi scusi… Lei pensa che Colui-Che-Non-Deve-Essere-Nominato sia ancora vivo,
quindi?”
“Beh, Silente lo dice,” rispose Caramell, mentre chiudeva il mantello gessato fino al
mento, “ma non l’abbiamo mai trovato. Mi creda, non è pericoloso finché non ha un
aiuto, quindi è di Black che dobbiamo preoccuparci. Lancerà questo allarme, allora?
Perfetto. Bene, spero di non doverla rivedere un’altra volta, Primo Ministro! Buona notte.”
Ma si erano incontrati ancora un’altra volta. Meno di un anno prima un Caramell
dall’aspetto afflitto era apparso dal nulla nel gabinetto per informare il Primo Ministro
che c’era stata una fastidiosa seccatura alla Coppa del Mondo di Kwiddich (o qualcosa
che suonava allo stesso modo) e che alcuni babbani erano rimasti “coinvolti”, ma il Primo
Ministro non doveva preoccuparsi, il fatto che il marchio di Tu-Sai-Chi fosse apparso di
nuovo, non significava nulla. Caramell era sicuro che si trattasse di un incidente isolato
e l’Ufficio per le Relazioni coi Babbani si stava occupando di tutte le modifiche della
memoria mentre loro parlavano.
“Oh, e quasi dimenticavo,” aveva aggiunto Caramell. “Stiamo importando tre draghi
stranieri e una sfinge per il Torneo Tremaghi, davvero una routine, ma il Dipartimento
per la Regolazione e il Controllo delle Creature Magiche mi ha detto che è scritto nel
trattato che dobbiamo avvisarla nel caso di importazione di creature altamente
pericolose.”
“Io… che cosa… draghi?” farfugliò il Primo Ministro.
“Sì, tre,” rispose Caramell. “E una sfinge. Bene, buona giornata a lei.”
Il Primo Ministro aveva sperato al di là di ogni speranza che i draghi e la sfinge fossero la
cosa peggiore, ma non era stato così. Meno di due anni dopo, Caramell era schizzato
fuori dal camino ancora una volta, questa volta con la notizia che c’era stata una
evasione di massa da Azkaban.
“Un’evasione di massa?” aveva ripetuto con voce rauca il Primo Ministro.
“Non c’è bisogno di preoccuparsi, non c’è bisogno di preoccuparsi!” aveva urlato
Caramell, già con un piede nelle fiamme. “Li riuniremo in un attimo… pensavo solo che
dovesse saperlo!”
E prima che il Primo Ministro potesse gridare, “Ora, aspetti solo un momento!” Caramell
era svanito in una pioggia di scintille verdi.
Qualsiasi cosa potesse dire la stampa e l’opposizione, il Primo Ministro non era uno
sciocco. Non gli era sfuggito che, nonostante le promesse di Caramell al loro primo
incontro, si erano incontrati un sacco di volte, né che Caramell diventava sempre più
agitato ad ogni visita. Le poche volte che aveva avuto il piacere di pensare al Ministro
della magia (o, come spesso chiamava Caramell nella sua testa, l’Altro Ministro), il Primo
Ministro non poteva che temere che, la prossima volta in cui Caramell sarebbe apparso,
l’avrebbe fatto con notizie ancora più gravi. Perciò, la scena di Caramell che scendeva
ancora una volta dal camino, con l’aspetto arruffato e nervoso e severamente sorpreso
che il Primo Ministro non avesse capito perché esattamente fosse lì, era pressappoco la
cosa peggiore che gli era capitata nel corso di quella eccezionalmente deprimente
settimana.
“Come posso sapere cosa sta succedendo nella… ehm… comunità magica?” sbottò
subito il Primo Ministro. “Ho un paese da gestire e preoccupazioni sufficienti al momento
senza…”
“Abbiamo le stesse preoccupazioni,” lo interruppe Caramell. “Il ponte di Brockdale non è
collassato. Non c’è stato veramente un uragano. E la famiglia di Herbert Chorley sarà più
al sicuro senza di lui. Al momento stiamo dando disposizioni perché sia trasferito
all’Ospedale di San Mungo per le Malattie e le Ferite Magiche. Il trasferimento dovrebbe
essere effettuato stanotte.”
“Cosa state… Mi scusi io… Che cosa?” si infuriò il primo ministro.
Caramell prese un grande, profondo respiro e disse, “Primo Ministro, sono veramente
spiacente di dirle che è tornato. Colui-Che-Non-Deve-Essere-Nominato è tornato.”
“Tornato? Quando dice «tornato»… è vivo? Voglio dire…”
Il Primo Ministro cercò di ricordare i dettagli di quell’orribile conversazione di tre anni
prima, quando Caramell gli aveva raccontato di un mago che tutti temevano, un mago
che aveva commesso migliaia di terribili crimini prima della sua misteriosa scomparsa
quindici anni prima.
“Sì, vivo,” rispose Caramell. “Questo se… non lo so… un uomo può dirsi vivo se non può
essere ucciso? Io non lo capisco completamente, e Silente non si spiega fino in fondo…
tuttavia, ha sicuramente un corpo e cammina e parla e uccide, così, suppongo, per lo
scopo della nostra discussione, sì, è vivo.”
Il Primo Ministro non sapeva cosa rispondere ma, per una lunga abitudine di voler
apparire ben informato su ogni argomento che si presentava, cercò di ricordare ogni
dettaglio delle precedenti conversazioni.
“Serious Black è con… ehm… Colui-Che-Non-Deve-Essere-Nominato?”
“Black? Black?” rispose Caramell distrattamente, rigirando rapidamente la bombetta tra
le dita. “Intende Sirius Black? Per la barba di Merlino, no. Black è morto. È venuto fuori
che eravamo… ehm… in errore riguardo a Black. Dopo tutto era innocente. E non era
nemmeno in combutta con Colui-Che-Non-Deve-Essere-Nominato. Voglio dire,” aggiunse
sulla difensiva, ruotando ancora più velocemente la bombetta, “tutte le prove… avevamo
più di quindici testimoni oculari… ma in ogni caso, come ho detto, è morto. Assassinato,
in verità. Nel Ministero della Magia. Effettivamente, è in corso una indagine…”
Con sua grande sorpresa, a queste parole il Primo Ministro sentì un lieve moto di
compassione per Caramell. Fu, comunque, offuscato quasi immediatamente da un moto
di compiacimento al pensiero che, nonostante fosse lui stesso ignorante in materia di
materializzazioni fuori da un caminetto, non aveva mai avuto un assassinio in uno dei
suoi dipartimenti mentre era in carica… Non ancora, comunque…
Mentre il Primo Ministro toccava furtivamente il ferro della sua scrivania, Caramell
continuò, “Ma Black è fuori discussione ora. Il punto è, Primo Ministro, che siamo in
guerra e devono essere presi dei provvedimenti.”
“In guerra?” ripeté nervosamente il Primo ministro. “Sicuro che non sia un po’
un’esagerazione?”
“Colui-Che-Non-Deve-Essere-Nominato si è ora riunito ai suoi seguaci che fuggirono da
Azkaban in gennaio,” rispose Caramell, parlando ancora più velocemente e roteando così
rapidamente la bombetta da sembrare una macchia verde acido. “Da che sono usciti,
hanno causato il caos. Il ponte di Brockdale… è stato lui, Primo Ministro, ha minacciato
di uccidere una massa di babbani se non mi fossi schierato dalla sua parte e…”
“Buon Dio, così è colpa sua se quelle persone sono state uccise e io devo risolvere
problemi riguardanti corde difettose e giunti corrosi e non so che altro!” disse
furiosamente il Primo Ministro.
“Colpa mia!” disse Caramell, arrossendo. “Sta dicendo che lei avrebbe ceduto ad un
ricatto come questo?”
“Probabilmente no,” rispose il primo Ministro, alzandosi e misurando a grandi passi la
stanza, “ma avrei concentrato tutti i miei sforzi nel catturare il ricattatore prima che
commettesse delle tali atrocità!”
“Lei pensa realmente che io non stia già facendo ogni sforzo?” chiese animatamente
Caramell. “Ogni Auror del ministero stava… e sta… cercando di trovarlo e riacciuffare i
suoi seguaci, ma stiamo parlando di uno dei più potenti maghi di tutti i tempi, un mago
che è sfuggito alla cattura per quasi tre decenni!”
“Così, suppongo che stia cercando di dirmi che ha anche causato l’uragano nell’ovest del
paese?” disse il Primo Ministro, con la rabbia che aumentava ad ogni passo. Era furioso
per aver scoperto la ragione di tutti questi terribili disastri e di non poterlo dire in
pubblico, dopo tutto era peggio che se fosse stata colpa del governo.
“Non c’è stato nessun uragano,” rispose Caramell miseramente.
“Mi scusi!” sbraitò il primo ministro, ora praticamente pestando i piedi su e giù. “Alberi
sradicati, tetti scoperchiati, lampioni divelti, danni spaventosi…”
“Sono stati i Mangiamorte,” disse Caramell. “I seguaci di Colui-Che-Non-Deve-EssereNominato. E… e sospettiamo un coinvolgimento dei giganti.”
Il Primo Ministro arrestò il suo cammino come se avesse colpito un muro invisibile. “Cosa
è coinvolto?”
Caramell fece una smorfia. “Ha usato i giganti l’ultima volta, quando voleva ottenere
risultati eclatanti,” disse. “L’Ufficio Cancellazione della Memoria ha lavorato tutto il
giorno, abbiamo mandato squadre di Obliviatori a cercare di modificare la memoria di
tutti i babbani che hanno visto cosa è realmente accaduto, abbiamo la maggior parte del
Dipartimento per la Regolazione e il Controllo delle Creature Magiche che corre qua e là
per il Somerset, ma non riusciamo a trovare i giganti… è stato un disastro.”
“Non lo dica!” esclamò furiosamente il primo Ministro.
“Non voglio negare che il morale sia abbastanza basso al Ministero,” disse Caramell. “Con
tutto questo, e la perdita di Amelia Bones.”
“La perdita di chi?”
“Amelia Bones. Capo del Dipartimento per l’Applicazione della Legge Magica. Pensiamo
che Colui-Che-Non-Deve-Essere-Nominato l’abbia uccisa personalmente, perché era una
strega di grande talento e… e tutte le prove dicono che c’è stato un vero combattimento.”
Caramell si schiarì la gola e, con sforzo, sembrò, smise di ruotare la sua bombetta.
“Ma questi omicidi erano sui giornali,” disse il Primo Ministro, momentaneamente
distratto dalla sua collera. “I nostri giornali. Amelia Bones… è stato proprio dichiarato,
che era una donna di mezza età che viveva sola. È stato un… un orribile omicidio, vero?
Ha avuto veramente tanta pubblicità. La polizia è confusa, sa.”
Caramell sospirò. “Be’, certo che lo è,” disse. “Uccisa in una stanza che era chiusa dal di
dentro, vero? Noi, d’altra parte, sappiamo esattamente chi è stato, ma non che questo ci
aiuti un po’ nel catturarlo. E poi c’era Emmeline Vance, forse non ha sentito parlare di
lei…”
“Oh sì che ne ho sentito parlare!” disse il Primo Ministro. “In realtà è successo proprio
qui, dietro l’angolo. I giornali hanno avuto un bel daffare con quella faccenda: «dissesto di
legge e ordine pubblico nel cortile dietro la sede del Primo Ministro…»”
“E come se tutto questo non fosse abbastanza,” disse Caramell, parlando apertamente al
Primo Ministro, “abbiamo Dissennatori che si aggirano dappertutto, attaccando la gente
a sinistra, a destra e al centro…”
C’era una volta un tempo più felice in cui quest’affermazione sarebbe stata
incomprensibile per il Primo Ministro, ma ora era più informato.
“Pensavo che i Dissennatori facessero la guardia ai prigionieri ad Azkaban,” disse
prudentemente.
“Lo facevano,” disse Caramell stancamente. “Ma ora non più. Hanno abbandonato la
prigione e si sono uniti a Colui-Che-Non-Deve-Essere-Nominato. Non fingerò che non sia
stato un colpo.”
“Ma,” disse il Primo Ministro, con un senso di incipiente terrore, “non mi aveva detto che
erano le creature che portavano via la speranza e la felicità alla gente?”
“Esatto. E si stanno diffondendo. Questo è ciò che sta causando tutta questa foschia.”
Il Primo Ministro sprofondò, fiacco, nella sedia più vicina. L’idea di creature invisibili che
si aggiravano per le città e le campagne, spargendo afflizione e disperazione tra i suoi
elettori, lo faceva sentire alquanto debole.
“Ora guardi qui, Caramell… lei deve fare qualcosa! È responsabilità sua come Ministro
della Magia!”
“Mio caro Primo Ministro, lei può onestamente pensare che io sia ancora il Ministro della
Magia dopo tutto questo? Sono stato destituito tre giorni fa! L’intera comunità magica ha
urlato per due settimane per farmi dimettere. Non li ho mai visti così uniti in tutto il mio
mandato!” disse Caramell, con un coraggioso accenno di sorriso.
Il Primo Ministro era momentaneamente rimasto senza parole. A dispetto della sua
indignazione per la posizione nella quale era stato messo, provava comunque ancora
simpatia per l’uomo dall’aspetto deperito che gli sedeva di fronte.
“Mi spiace molto,” disse infine. “Se c’è qualcosa che posso fare?”
“È molto gentile da parte sua, Primo Ministro, ma non c’è nulla. Sono stato mandato qui
stasera per aggiornarla sugli eventi recenti e per presentarla al mio successore. Pensavo
che avrebbe dovuto già essere qui, ma di certo è molto impegnato, al momento, con
tante cose che stanno accadendo.”
Caramell lanciò uno sguardo in direzione del ritratto del brutto omino che portava la
lunga parrucca dai riccioli argentati, che si stava frugando nell’orecchio con la punta di
una penna. Intercettando lo sguardo di Caramell, il ritratto disse, “Sarà qui in un
momento, sta solo finendo una lettera a Silente.”
“Gli auguro buona fortuna,” disse Caramell, apparendo, per la prima volta, amareggiato.
“Ho scritto a Silente due volte al giorno nelle scorse due settimane, ma non ha voluto
cambiare idea. Se fosse stato disposto a convincere il ragazzo, potrei ancora essere… Be’,
forse Scrimgeour avrà più successo.”
Caramell sprofondò in quello che era chiaramente un silenzio afflitto, ma questo fu rotto
quasi immediatamente dal ritratto, che improvvisamente parlò con la sua voce aspra,
ufficiale.
“Al Primo Ministro dei babbani. Si chiede un incontro. Urgente. Prego rispondere
immediatamente. Rufus Scrimgeour, Ministro della Magia.”
“Sì, sì, bene,” disse il Primo Ministro distrattamente, e indietreggiò appena quando le
fiamme nel focolare divennero nuovamente verde smeraldo, si alzarono e rivelarono la
presenza di un altro mago che roteava al loro interno, che rigettarono un momento dopo
sull’antico tappeto.
Caramell si alzò in piedi e, dopo un attimo di esitazione, il Primo Ministro fece lo stesso,
guardando il nuovo arrivato tirarsi su, spolverare il lungo mantello nero, e guardarsi
intorno.
Il primo sciocco pensiero del Primo Ministro fu che Rufus Scrimgeour assomigliava a un
vecchio leone. C’erano striature di grigio nella sua criniera di capelli fulvi e nelle sue
sopracciglia cespugliose; aveva penetranti occhi giallastri dietro un paio di occhiali con la
montatura di metallo e una certa flessuosa grazia anche se camminava zoppicando
lievemente. Dava un’immediata impressione di astuzia e tenacia; il Primo Ministro pensò
che capiva per quale motivo la comunità dei maghi preferiva Scrimgeour a Caramell
come leader, in questi tempi pericolosi.
“Piacere” disse il Primo Ministro educatamente, porgendo la mano.
Scrimgeour la strinse rapidamente, i suoi occhi passarono in rassegna la stanza, quindi
tirò fuori una bacchetta da sotto il suo mantello.
“Caramell le ha detto tutto?” chiese, camminando a grandi passi verso la porta e
battendo leggermente sul buco della serratura con la sua bacchetta. Il Primo Ministro
sentì la serratura scattare.
“Ehm… sì,” disse il Primo Ministro. “E se non le dispiace, preferirei che la porta restasse
aperta.”
“Io preferirei non essere interrotto,” disse Scrimgeour sbrigativamente, “ho visto”
aggiunse, puntando la sua bacchetta alle finestre, cosicché le tende si mossero
rapidamente fino a chiudersi. “Giusto, be’, io sono un uomo molto occupato, quindi
veniamo agli affari. Prima di tutto, abbiamo bisogno di discutere della sua sicurezza.”
Il Primo Ministro si levò in tutta la sua altezza e rispose, “Sono assolutamente soddisfatto
della sicurezza che ho già raggiunto, grazie mil…”
“Be’, noi no,” intervenne Scrimgeour. “Ci saranno scarse prospettive per i babbani se il
loro Primo Ministro verrà sottoposto alla Maledizione Imperius. Il nuovo segretario nel
suo ufficio fuori…”
“Non mi sto sbarazzando di Kingsley Shacklebolt, se è quello che sta insinuando!” disse il
Primo Ministro calorosamente. “È altamente efficiente, riesce a fare due volte il lavoro di
tutti gli altri…”
“Questo perché è un mago,” disse Scrimgeour, con un fremito di sorriso. “Un Auror
altamente addestrato, che è stato assegnato a lei per sua difesa.”
“Ora, aspetti un momento!” esclamò il Primo Ministro. “Voi non potete semplicemente
infilare la vostra gente nel mio ufficio, decido io chi lavora per me…”
“Pensavo che lei fosse felice di Shacklebolt?” disse Scrimgeour freddamente.
“ Lo sono… cioè, lo ero…”
“Quindi non c’è nessun problema, vero?” disse Scrimgeour.
“Io… be’, finché il lavoro di Shacklebolt continua ad essere… ehm… eccellente,” disse il
Primo Ministro flebilmente, ma Scrimgeour sembrava ascoltarlo appena.
“Ora, riguardo a Herbert Chorley, il suo assistente,” continuò. “Quello che ha
intrattenuto il pubblico impersonando un’anatra.”
“Che mi dice di lui?” chiese il Primo Ministro.
“Ha chiaramente reagito a una Maledizione Imperius di basso livello,” disse Scrimgeour.
“Gli ha fatto marcire le cervella, ma potrebbe essere ancora pericoloso.”
“Stava solo starnazzando!” disse il Primo Ministro debolmente. “Sicuramente un po’ di
riposo… Forse esagera col bere…”
“Una squadra di Guaritori dell’Ospedale di San Mungo per le Malattie e Ferite Magiche lo
sta esaminando mentre noi parliamo. Per quanto ne so, ha cercato di strangolare tre di
loro,” disse Scrimgeour. “Io credo che sia meglio che lo allontaniamo dalla società
babbana per un po’ di tempo.”
“Io… be’… Andrà tutto bene per lui, vero?” disse il Primo Ministro ansiosamente.
Scrimgeour si strinse semplicemente nelle spalle, dirigendosi ormai di nuovo verso il
caminetto.
“Bene, questo è veramente tutto quello che avevo da dire. La terrò al corrente degli
sviluppi, Primo Ministro… o, tutto sommato, probabilmente sarò troppo occupato per
farlo di persona, nel qual caso manderò qui Caramell. Ha accettato di restare con
l’incarico di consulente.
Caramell tentò di sorridere, ma non ci riuscì; riuscì solo a sembrare come se avesse un
mal di denti. Scrimgeour stava già rovistando nella sua tasca per prendere la misteriosa
polvere che rendeva il fuoco verde. Il Primo Ministro guardò sconfortato verso i due per
un momento, quindi le parole che aveva lottato per reprimere tutta la sera, esplosero
infine da lui.
“Ma per l’amor del cielo… voi siete maghi! Voi potete fare magie! Sicuramente voi potete…
be’… sistemare ogni cosa!”
Scrimgeour si voltò lentamente sul posto e scambiò uno sguardo incredulo con Caramell,
che stavolta tentò davvero di tenere a bada un sorriso, mentre diceva gentilmente, “Il
problema è, che anche la controparte può fare magie, Primo Ministro.”
E con questo i due maghi saltarono, uno dopo l’altro, nel lucente fuoco verde e sparirono.
CAPITOLO DUE
SPINNER’S END
A molte miglia di distanza, la fredda nebbia che aveva premuto contro le finestre del
Primo Ministro s’era lentamente spostata sopra un fiume sporco che serpeggiava fra
argini esageratamente alti coperti di vegetazione e immondizia. Un’immensa ciminiera,
rovina di una fabbrica ormai fuori uso, si ergeva, indistinta e sinistra. Non si sentiva
alcun suono tranne il sussurro dell’acqua nera e non si vedeva alcun segno di vita a
parte una volpe scarna che si era portata furtivamente lungo l‘argine per annusare
speranzosa alcuni vecchi incarti di pesce fritto e patatine nascosti nell’erba alta.
In quel momento, però, con un leggerissimo pop, una figura snella ed incappucciata
apparve dal nulla sulla riva del fiume. La volpe rimase immobile, gli occhi attenti fissi su
quello strano, nuovo fenomeno. La figura sembrò orientarsi per qualche istante, poi iniziò
a camminare con passo veloce e leggero, il lungo mantello che frusciava sull’erba.
Con un altro pop, più forte del precedente, si materializzò un’altra figura.
“Aspetta!”
Il grido aspro fece sobbalzare la volpe, che ora era appiattita nel sottobosco e la fece
saltare dal suo nascondiglio fino sull’argine. Ci fu un lampo di luce verde, un guaito, e la
volpe cadde riversa a terra, morta.
La seconda figura rivoltò l’animale con la punta di un piede.
“Solo una volpe,” disse con noncuranza una voce femminile. “Avevo pensato che potesse
essere un Auror… Cissy, aspetta!”
Ma la sua preda, che si era fermata per guardare il lampo di luce, stava già
arrampicandosi sull’argine dal quale la volpe era appena caduta.
“Cissy… Narcissa… ascoltami…”
La seconda donna raggiunse la prima e le afferrò il braccio, ma l’altra si divincolò.
“Indietro, Bella!”
“Devi ascoltarmi!”
“Ti ho già ascoltato. Ho preso la mia decisione. Lasciami stare!”
La donna chiamata Narcissa raggiunse la cima dell’argine, dove una vecchia cancellata
separava il fiume da una stretta via pavimentata a ciottoli. L’altra donna, Bella, la seguì
subito. Fianco a fianco rimasero in piedi a guardare le file e file di cadenti case di
mattoni, con le finestre buie e senza vita nell’oscurità.
“Lui vive qui?” Chiese Bella in tono di dispregio. “Qui? In questo letamaio da babbani?
Dobbiamo essere le prime della nostra specie ad aver mai messo piede…”
Ma Narcissa non stava ascoltando; si era infilata attraverso un varco nella barriera
arrugginita e stava già affrettandosi ad attraversare la strada.
“Cissy, aspetta!”
Bella la seguì, col mantello che le sventolava dietro, e vide Narcissa che raggiungeva
velocemente, attraverso un vialetto fra due case, una seconda via quasi identica. Alcuni
dei lampioni erano rotti; le due donne correvano attraverso pozze di luce e profonda
oscurità. L’inseguitrice raggiunse la sua preda proprio mentre voltava un angolo,
riuscendo questa volta ad afferrarle fermamente il braccio ed a farla voltare in modo tale
da guardarsi in faccia.
“Cissy, non devi farlo, non puoi fidarti di lui…”
“L’Oscuro Signore si fida di lui, non è vero?”
“L’Oscuro Signore sta… credo… sbagliando,” Bella ansimò, e i suoi occhi scintillarono
per un istante sotto il cappuccio, mentre si guardava intorno per controllare che fossero
veramente sole. “In ogni caso, ci è stato detto di non parlare del piano con nessuno.
Questo è un tradimento nei confronti del Signore Oscuro…”
“Piantala, Bella!” ringhiò Narcissa, mentre estraeva una bacchetta da sotto il mantello,
puntandola minacciosamente contro l’altra donna. Bella si limito a ridere.
“Cissy, proprio a tua sorella? Non lo faresti…”
“Non c’è più niente che non farei!” Narcissa mormorò, con una nota isterica nella voce, e
mentre abbassava la bacchetta come se fosse un coltello, ci fu un altro lampo di luce.
Bella lasciò andare il braccio di sua sorella come se bruciasse.
“Narcissa!”
Ma Narcissa era corsa avanti. Strofinandosi il braccio, la sua inseguitrice continuò a
seguirla, senza però avvicinarsi, mentre si addentravano nel labirinto deserto di case di
mattoni. Alla fine Narcissa s’avviò velocemente per una via chiamata Spinner’s End, al di
sopra della quale la svettante ciminiera della fabbrica sembrava incombere come un
gigantesco dito ammonitore. I suoi passi echeggiavano sui ciottoli mentre passava
davanti a finestre coperte di assi e rotte, finché non raggiunse proprio l’ultima casa, dove
una luce fioca filtrava attraverso le tende di una stanza a piano terra.
Aveva bussato alla porta prima che Bella, imprecando sottovoce, la potesse raggiungere.
Insieme aspettarono, ansimando leggermente, aspirando l’odore del fiume sporco che la
brezza notturna portava loro. Dopo pochi secondi, sentirono dei movimenti dietro la
porta e s’ aprì uno spiraglio. Si intravedeva parte di un uomo che le stava guardando, un
uomo con lunghi capelli neri divisi a metà intorno ad una faccia giallastra con gli occhi
neri.
Narcissa tirò indietro il cappuccio. Era così pallida che sembrava splendere nell’oscurità;
i lunghi capelli biondi che le scendevano sulla schiena le davano l’aspetto di una persona
annegata.
“Narcissa!” disse l’uomo, aprendo un po’ di più la porta, così che la luce investì
entrambe, lei e sua sorella. “Che piacevole sorpresa!”
“Severus,” disse lei con un sussurro teso. “Posso parlarti? È urgente.”
“Ma certo.”
Lui si fece indietro per permetterle di entrare in casa. Sua sorella, ancora con il
cappuccio addosso, la seguì senza attendere inviti.
“Piton,” disse seccamente mentre gli passava davanti.
“Bellatrix,” rispose lui, con la bocca appena piegata in un sorrisetto sprezzante mentre
chiudeva di scatto la porta dietro di loro.
Erano entrati direttamente in un minuscolo soggiorno che dava l’idea di una cella
ovattata d’oscurità. I muri erano completamente ricoperti di libri, la maggior parte dei
quali rilegati in vecchia pelle nera o marrone; un divano consunto, una vecchia poltrona
e un tavolo traballante erano raggruppati nella pozza di luce proveniente da un
lampadario a candele appeso al soffitto. Il posto aveva un’aria di abbandono, come se
non fosse usualmente abitato.
Piton indicò a Narcissa il divano. Lei si tolse il mantello, lo gettò da una parte e si
sedette, guardandosi le mani bianche e tremanti raccolte in grembo. Bellatrix abbassò
molto lentamente il cappuccio. Scura per quanto era chiara sua sorella, gli occhi con le
palpebre pesanti e una mandibola forte, non tolse gli occhi di dosso a Piton, mentre
andava a mettersi, in piedi, dietro a Narcissa.
“Allora, cosa posso fare per voi?” chiese Piton, sistemandosi nella poltrona di fronte alle
due sorelle.
“Noi… siamo soli, vero?” Chiese Narcissa a bassa voce.
“Si, certo. In effetti c’è Codaliscia qui, ma i parassiti non contano, vero?”
Puntò la bacchetta al muro di libri dietro di sé e, con un bang, una porta nascosta si
aprì, rivelando una stretta scala sulla quale stava immobile un uomo basso.
“Come certamente hai notato, Codaliscia, abbiamo ospiti,” disse Piton pigramente.
L’uomo scese curvo gli ultimi scalini ed entrò nella stanza. Aveva occhi piccoli, acquosi,
un naso appuntito e mostrava un sorriso sgradevole. Accarezzava con la sinistra la mano
destra, che sembrava ricoperta di un guanto di argento luminoso.
“Narcissa!” squittì lui, “e Bellatrix! Incantevoli…”
“Codaliscia ci porterà qualcosa da bere, se volete,” disse Piton. “E tornerà nella sua
stanza.”
Codaliscia si tirò indietro come se Piton gli avesse tirato qualcosa.
“Non sono il tuo servo!” Squittì lui, evitando lo sguardo di Piton.
“Davvero? Avevo l’impressione che il Signore Oscuro ti avesse destinato qui per
aiutarmi.”
“Aiutare, sì… ma non per prepararti da bere e… e pulire la casa!”
“Non avevo idea, Codaliscia, che tu aspirassi ad incarichi più pericolosi,” disse Piton
suadente. ”La cosa si può sistemare facilmente: parlerò al Signore Oscuro…”
“Gli posso parlare io stesso, se voglio.”
“Certo che puoi,” disse Piton beffardo. “Ma nel frattempo, portaci qualcosa da bere. Un
po’ di quel vino fatto dagli elfi andrebbe bene.”
Codaliscia esitò per un istante, come se volesse ancora discutere, ma poi si voltò e passò
attraverso una seconda porta nascosta. Si sentì sbattere e un tintinnio di bicchieri. In
pochi secondi era di ritorno, portando con sé una bottiglia polverosa e tre bicchieri sopra
un vassoio. Posò tutto sul tavolo traballante e si allontanò in fretta dalla loro presenza,
sbattendo la porta coperta di libri dietro di sé.
Piton versò il vino rosso sangue nei tre bicchieri e porse due di essi alle sorelle. Narcissa
mormorò un grazie mentre Bellatrix non disse niente, ma continuò a guardare torva
Piton. Questo non sembrò scomporlo; al contrario, sembrava divertito.
“Al Signore Oscuro,” disse, alzando il bicchiere e svuotandolo.
Le sorelle lo imitarono. Piton riempì di nuovo i bicchieri.
Mentre Narcissa beveva il secondo bicchiere, disse in fretta, “Severus, mi dispiace di
essere arrivata qui in questo stato, ma dovevo vederti. Penso che tu sia il solo che può
aiutarmi…”
Piton alzò una mano per fermarla, poi puntò di nuovo la bacchetta verso la porta
nascosta della scala. Si sentì un colpo e uno squittio, seguito dal rumore di Codaliscia
che risaliva in fretta le scale.
“Le mie scuse,” disse Piton. “Ha iniziato ad origliare alle porte di recente, non so che cosa
vuole farsene…stavi dicendo, Narcissa?”
Lei respirò profondamente rabbrividendo e cominciò di nuovo.
“Severus, so che non dovrei essere qui, mi è stato ordinato di non dire niente a nessuno,
ma…”
“Allora dovresti tenere la bocca chiusa!” Ringhiò Bellatrix. “Particolarmente in questa
compagnia!”
“«In questa compagnia»?” ripeté Piton sardonico. “E cosa intendi dire con questo,
Bellatrix?”
“Non mi fido di te, Piton, come tu ben sai!”
Narcissa fece un rumore che avrebbe potuto essere quello di un pianto strozzato, e si
coprì il volto con le mani. Piton posò il bicchiere sul tavolo e si sedette di nuovo, con le
mani sui braccioli della poltrona, sorridendo al volto accigliato di Bellatrix.
“Narcissa, penso che dovremmo ascoltare quello che Bellatrix è impaziente di dire; ci
risparmierà tediose interruzioni. Bene Bellatrix, continua,” disse Piton. “Come mai non ti
fidi di me?”
“Un centinaio di ragioni!” Disse lei ad alta voce, camminando a grandi passi da dietro il
divano fino a sbattere il bicchiere sul tavolo. “Da dove iniziare! Dove eri quando l’Oscuro
Signore è caduto? Perché non facesti alcun tentativo di trovarlo quando sparì? Che cosa
hai fatto in tutti questi anni in cui sei vissuto all’ombra di Silente? Perché hai impedito al
Signore Oscuro di procurarsi la Pietra Filosofale? Perché non sei tornato subito quando
l’Oscuro Signore è rinato? Dove eri qualche settimana fa, quando abbiamo combattuto
per recuperare la profezia per il Signore Oscuro? E perché, Piton, Harry Potter è ancora
vivo, quando l’hai avuto in tuo potere per cinque anni?”
Lei fece una pausa, il petto le saliva e scendeva rapidamente, le guance arrossate.
Dietro di lei Narcissa sedeva senza un movimento, con il volto ancora nascosto fra le
mani.
Piton sorrise.
“Prima di risponderti… sì, Bellatrix, ho intenzione di risponderti! Potrai riportare le mie
parole agli altri che mormorano alle mie spalle, e raccontano false dicerie sul mio
tradimento al Signore Oscuro! Prima di rispondere, dico, lasciami fare una domanda a
mia volta. Pensi veramente che il Signore Oscuro non mi abbia rivolto, una per una, tutte
queste domande? E pensi veramente che, se non avessi potuto dare risposte
soddisfacenti, io sarei seduto qui a parlare con voi?”
Lei esitò.
“Io so che lui ti crede, ma…“
“Pensi che stia facendo un errore? O che io lo abbia in qualche modo raggirato?
Imbrogliato il Signore Oscuro, il più grande mago, il più abile Legilimens che il mondo
abbia mai visto?”
Bellatrix non disse niente, ma, per la prima volta, mostrò un’aria di sconfitta. Piton non
insistette. Riprese il suo bicchiere, diede un sorso, e continuò, “Tu chiedi dove ero
quando il Signore Oscuro cadde. Ero lì dove egli mi aveva ordinato di essere, alla Scuola
di Magia e Stregoneria di Hogwarts, perché voleva che spiassi Albus Silente. Tu Sai,
immagino, che ho preso il posto per ordine del Signore Oscuro?”
Lei annuì impercettibilmente e poi aprì la bocca, ma Piton la anticipò.
“Tu chiedi perché non ho cercato di trovarlo quando sparì. Per le stesse ragioni di Avery,
Yaxley, i Carrows, Greyback, Lucius,” inchinò leggermente il capo verso Narcissa, “e
molti altri non cercarono di trovarlo. Ho pensato che fosse finito. Non sono fiero di
questo, mi sbagliavo, ma è così… se lui non avesse perdonato coloro che persero la fede
in quei momenti, gli sarebbero rimasti ben pochi seguaci.”
“Avrebbe ancora me!” disse Bellatrix appassionatamente. “Me, che ho passato tanti anni
ad Azkaban per lui!”
“Sì, è vero, decisamente ammirevole,” disse Piton con voce annoiata. “Naturalmente, non
è che in prigione tu gli sia stata di grande aiuto, ma il gesto è stato bello, senza dubbio…“
“Il gesto!” gridò lei; nella furia sembrava quasi impazzita. “Mentre io sopportavo i
Dissennatori, tu te ne stavi ad Hogwarts, comodamente interpretando il ruolo del cocco
di Silente!”
“Non del tutto,” disse Piton con calma. “Non mi ha mai voluto assegnare la cattedra di
Difesa Contro le Arti Oscure, sai. Sembrava pensare, ah, che questo potesse portare ad
una ricaduta… riportarmi indietro sui miei passi.”
“Questo è stato il tuo sacrificio per il Signore Oscuro, non insegnare la tua materia
preferita?” lo beffò lei. “Perché sei rimasto lì tutto quel tempo, Piton? Stavi ancora
spiando Silente per un padrone che credevi morto?”
“Niente affatto,” disse Piton, “anche se il Signore Oscuro è compiaciuto del fatto che io
non abbia mai abbandonato il mio posto: avevo sedici anni di informazioni su Silente da
dargli quando lui è tornato, un regalo di bentornato ben più utile dell’incessante ricordo
di quanto Azkaban sia spiacevole …”
“Ma tu sei rimasto…“
“Sì Bellatrix, io sono rimasto,” disse Piton, tradendo un filo d’impazienza per la prima
volta. “Avevo un lavoro comodo che ho preferito alla detenzione ad Azkaban. Stavano
rastrellando tutti i Mangiamorte, come sai. La protezione di Silente mi ha tenuto fuori di
prigione, era estremente conveniente e me ne sono servito. Ripeto: il Signore Oscuro non
si lamenta del fatto che rimasi al mio posto, quindi non vedo perché lo faccia tu.”
“Penso che poi tu volessi sapere,” continuò, un po’ più ad alta voce, visto che Bellatrix
stava dando segno di volerlo interrompere, ”perché mi posi fra il Signore Oscuro e la
Pietra Filosofale. La risposta è facile da dare. Lui non sapeva se poteva fidarsi di me .
Pensava, come te, che io avessi cambiato da fedele Mangiamorte a tirapiedi di Silente. Lui
era in condizioni pietose, debolissimo, condivideva il corpo di un mago mediocre. Non osò
rivelarsi ad un vecchio alleato che avrebbe potuto denunciarlo a Silente o al Ministero.
Sono veramente dispiaciuto che non si sia fidato di me. Sarebbe tornato al potere tre
anni prima. Per come era, io vidi soltanto l’avido e indegno Raptor che cercava di rubare
la Pietra e, lo ammetto, ho fatto tutto quel che potevo per ostacolarlo.”
Bellatrix storse la bocca come se avesse preso una sgradevole dose di medicina.
“Ma tu non venisti a lui quando egli tornò, non volasti da lui quando sentisti bruciare il
Marchio Nero…“
“É vero, tornai da lui due ore dopo. Tornai su ordine di Silente.”
“Di Silente?” cominciò lei, in tono d’insulto.
“Pensa!” Disse Piton di nuovo impaziente. “Pensa! Aspettando due ore, solo due ore, mi
assicurai di poter rimanere ad Hogwarts come spia! Lasciando che Silente pensasse che
stavo tornando accanto al Signore Oscuro solo perché mi era stato ordinato, ho potuto
passare informazioni su Silente e l’Ordine della Fenice da allora in poi! Considera questo
Bellatrix: il Marchio Nero stava diventando sempre più forte da mesi, sapevo che egli
sarebbe tornato presto, tutti i Mangiamorte lo sapevano! Io ho avuto moltissimo tempo
per pensare a quel che volevo fare, per pianificare le mie mosse, per scappare come
Karkaroff, non è vero?”
“Il dispiacere iniziale del Signore Oscuro per il mio ritardo svanì del tutto, ti assicuro,
quando gli spiegai che gli ero rimasto fedele, nonostante Silente pensasse che ero il suo
uomo. Sì, il Signore Oscuro aveva pensato che lo avessi lasciato per sempre, ma si
sbagliava.”
“Ma a cosa sei stato utile?” sogghignò Bellatrix. ”Quali utili informazioni abbiamo
ricevuto da te?”
“Le mie informazioni sono state comunicate direttamente al Signore Oscuro,” disse Piton.
“Se lui sceglie di non condividerle con te…”
“Lui con me condivide tutto!” Disse Bellatrix, prendendo subito fuoco. “Mi chiama la sua
più leale, la più fedele…”
“Davvero?” disse Piton, con una delicata intonazione della voce che suggeriva la sua
incredulità. “Lo pensa ancora dopo il fiasco al Ministero?”
“Non è stata colpa mia!” disse Bellatrix, arrossendo. “Il Signore Oscuro, in passato, ha
affidato a me i suoi più preziosi… se Lucius non avesse…“
“Non osare… non osare dare la colpa a mio marito!” disse Narcissa, con voce bassa e
minacciosa, guardando sua sorella.
“Spartirsi la colpa non serve a nulla,” disse Piton soavemente. “Quel che è stato fatto è
stato fatto.”
“Ma non da te!” Disse Bellatrix furiosa. “No, tu eri di nuovo assente quando il resto di noi
era in pericolo, non è così, Piton?”
“I miei ordini erano di rimanere indietro,” disse Piton. “Forse non sei d’accordo col
Signore Oscuro, forse pensi che Silente non si sarebbe accorto se avessi unito le mie
forze ai Mangiamorte per combattere l’Ordine della Fenice? E poi – perdonami – tu parli
di pericolo… stavate fronteggiando sei adolescenti, non è vero?”
“Furono raggiunti presto, come sai molto bene, da metà dell’Ordine!” ringhiò Bellatrix.
“E, visto che parliamo dell’Ordine, ancora pretendi di non poter rivelare dove si trova il
loro Quartier Generale, non è vero?”
“Non sono il Custode Segreto, non posso dire dov’é. Penso tu capisca come funziona
questo incantesimo, o no? Il Signore oscuro è soddisfatto delle informazioni sull’Ordine
che io gli ho passato. Hanno portato, come forse avete immaginato, alla recente cattura e
all’omicidio di Emmeline Vance, ed ha certamente aiutato a liberarci di Sirius Black,
sebbene ti riconosca ogni merito per averlo fatto fuori.”
Inchinò il capo ed alzò il bicchiere verso di lei. L’espressione di lei non si addolcì.
“Stai evitando la mia ultima domanda, Piton. Harry Potter. Avresti potuto ucciderlo in
ogni momento nei passati cinque anni.Non l’hai fatto. Perché?”
“Hai discusso di questo con il Signore Oscuro?” Chiese Piton.
“Lui… ultimamente, noi… lo sto chiedendo a te, Piton!”
“Se io avessi ucciso Harry Potter, il Signore Oscuro non avrebbe potuto usare il suo
sangue per rigenerarsi, diventando invincibile…”
“Pretendi di aver previsto che avrebbe usato così il ragazzo!” lo schernì lei.
“Non lo pretendo, no; non avevo alcuna idea dei suoi piani; ho già confessato che
pensavo che il Signore Oscuro fosse morto. Sto solo cercando di spiegare perché al
Signore Oscuro non è dispiaciuto che Potter sopravvivesse, almeno fino all’anno
scorso…”
“Ma perché lo hai tenuto in vita?”
“Non hai capito quel che ho detto? È stata solo la protezione di Silente a tenermi fuori da
Azkaban! Non credi che assassinare il suo studente preferito avrebbe potuto metterlo
contro di me? Ma c’è stato molto più di questo. Dovrei ricordarti che, quando Potter
arrivò per la prima volta ad Hogwarts, giravano ancora molte storie su di lui, si diceva
che lui stesso fosse un grande mago Oscuro, che era quello il motivo per cui era
sopravvissuto all’attacco del Signore Oscuro. In verità molti dei vecchi seguaci del
Signore Oscuro pensarono che Potter potesse essere una bandiera intorno alla quale
avremmo tutti potuto unirci di nuovo. Ero curioso, lo ammetto, e per niente propenso ad
ucciderlo nel momento in cui mise piede nel castello.
Naturalmente, divenne ben presto evidente per me che egli non aveva alcun talento
straordinario. È riuscito ad uscire da tante situazioni difficili per una semplice
combinazione di assoluta fortuna e aiuto di amici di maggior talento. Lui è
completamente mediocre, sebbene sia arrogante e compiaciuto di sé come suo padre
prima di lui. Ho fatto di tutto per farlo cacciare da Hogwarts, che non è certo un posto
che fa per lui, ma ucciderlo, o permettere che fosse ucciso davanti a me? Sarei stato uno
sciocco a correre il rischio, con Silente lì vicino.”
“E con tutto questo noi dovremmo creder che Silente non abbia mai sospettato di te?”
chiese Bellatrix. ”Lui non avrebbe idea di chi veramente gode della tua lealtà, egli si
fiderebbe ancora completamente di te?”
“Ho recitato bene la mia parte,” disse Piton. “E tu sottovaluti la più grande debolezza di
Silente: deve credere nel lato migliore delle persone. Gli ho raccontato una storia di
profondo rimorso quando mi sono unito al suo staff, fresco dai miei giorni da
Mangiamorte, e lui mi ha accolto a braccia aperte… sebbene, come dicevo, non mi abbia
mai permesso, per quanto era in suo potere, di avvicinarmi alle Arti Oscure. Silente è
stato un grande mago… oh sì, lo è stato” (poiché Bellatrix aveva emesso un verso
mordace) “il Signore Oscuro lo sa. Mi compiaccio nel dire, però, che Silente sta
invecchiando. Il duello con il Signore Oscuro il mese scorso lo ha scosso. Ha riportato
una seria ferita dato che i suoi riflessi sono più lenti di quanto lo fossero in passato. Ma
in tutti questi anni, non ha mai smesso di fidarsi di Severus Piton, e in questo sta il mio
grande valore di fronte al Signore Oscuro.”
Bellatrix aveva ancora l’aria infelice, sebbene apparisse incerta su come attaccare ancora
Piton nel migliore dei modi. Approfittando del suo silenzio, Piton si voltò verso sua
sorella.
“Ora… sei venuta a chiedermi aiuto, Narcissa?”
Narcissa guardò verso di lui, sul suo viso era evidente la disperazione.
“Sì Severus. Io… io penso che tu sia l’unico che può aiutarmi, non ho altri a cui chiedere.
Lucius è in prigione e…”
Lei chiuse gli occhi e due grandi lacrime filtrarono attraverso le palpebre.
“Il signore Oscuro mi ha proibito di parlarne,” continuò Narcissa, con gli occhi ancora
chiusi. “Lui desidera che nessuno conosca il piano. È… è molto segreto. Ma…”
“Se lui l’ha proibito, non dovresti parlarne,” disse subito Piton. “La parola del Signore
Oscuro è legge.”
Narcissa rimase senza fiato, come se lui le avesse gettato addosso dell’acqua fredda.
Bellatrix sembrava soddisfatta, per la prima volta da quando era entrata in quella casa.
“Ecco!” disse a sua sorella con aria trionfante. “Anche Piton lo dice: ti è stato detto di non
parlare, quindi rimani in silenzio!”
Ma Piton si alzò in piedi e andò a grandi passi verso la piccola finestra, spiò attraverso le
tende la via deserta, poi le richiuse con uno scatto. Si girò verso Narcissa, accigliato.
“Si da il caso che io conosca il piano,” disse a bassa voce. “Sono uno dei pochi con i quali
il Signore Oscuro ha parlato. Ciò non toglie che, se io stesso non fossi stato a conoscenza
del segreto, Narcissa, saresti stata colpevole di alto tradimento nei riguardi del Signore
Oscuro.”
“Ho pensato che tu dovessi conoscerlo!” disse Narcissa, respirando più liberamente. “Egli
ha così tanta fiducia in te, Severus…”
“Conosci il piano?” disse Bellatrix, mentre la sua fugace espressione di soddisfazione
veniva rimpiazzata da una espressione offesa. “Tu lo conosci?”
“Certamente,” disse Piton, “Ma di che aiuto hai bisogno, Narcissa? Se pensi che io possa
persuadere il Signore Oscuro a cambiare idea, temo che non ci sia speranza, nessuna
speranza.”
“Severus,” sussurrò lei, con le lacrime che le scendevano lungo le guance pallide. “mio
figlio… il mio unico figlio…”
“Draco dovrebbe essere fiero,” disse Bellatrix con indifferenza. “Il Signore Oscuro gli sta
riconoscendo un grande onore. E devo dire una cosa di Draco: lui non si sta tirando
indietro di fronte al suo dovere, sembra felice di avere un’occasione per mettersi alla
prova, è eccitato alla prospettiva…”
Narcissa iniziò a piangere più forte, continuando a lanciare sguardi supplicanti a Piton.
“È perchè ha 16 anni e non ha idea di quello che c’è in serbo per lui! Perché, Severus?
Perché mio figlio? È troppo pericoloso! Questa è una vendetta per l’errore di Lucius, lo
so!”
Piton non disse nulla. Volse lo sguardo dalle sue lacrime come se fossero una cosa
indecente, ma non poteva fingere di non sentirla.
“È per questo che ha scelto Draco, non è vero?” continuò. “Per punire Lucius?”
“Se Draco riesce,” disse Piton, continuando a guardare altrove, “sarà onorato sopra tutti
gli altri.”
“Ma se non riesce!” singhiozzò Narcissa. “Come può, se il Signore Oscuro stesso…?”
Bellatrix restò senza fiato. Narcissa sembrava aver perso di coraggio.
“Io volevo dire… che nessuno prima di adesso è mai riuscito… Severus… ti prego… tu
sei, sei sempre stato, l’insegnante preferito di Draco… sei un vecchio amico di Lucius… ti
supplico… sei il preferito del Signore Oscuro, il suo consigliere più fidato… gli parlerai, lo
convincerai…?”
“Il Signore Oscuro non si farà convincere, ed io non sono abbastanza stupido da
provarci,” disse Piton chiaro e tondo. “Non posso certo fingere che il Signore Oscuro non
sia adirato con Lucius. Era al comando. Si è fatto catturare, insieme a tanti altri e, per
giunta, non è nemmeno riuscito a recuperare la profezia. Sì, il signore Oscuro è adirato,
Narcissa, molto adirato davvero.”
“Allora ho ragione, ha scelto Draco per vendetta!” disse Narcissa con voce strozzata. “Non
vuole che riesca, vuole che venga ucciso nel tentativo!”
Quando Piton non rispose, Narcissa sembrò perdere anche quel po’ di riserbo che le era
rimasto. Si alzò, arrivò barcollando fino a Piton e afferrò il davanti della sua veste. La
faccia di lei era vicina alla sua, le lacrime di lei cadevano sul suo petto, lei ansimò,
“Potresti farlo tu. Potresti farlo tu al posto di Draco, Severus. Tu riusciresti,
naturalmente tu riusciresti, ed egli ti ricompenserebbe al di sopra di tutti noi…”
Piton le afferrò i polsi e si liberò dalla sua stretta. Guardando il suo viso segnato dalle
lacrime, disse lentamente, “Vuole che lo faccia io, alla fine, penso. Ma è determinante che
Draco debba provarci per primo. Vedi, nell’improbabile caso che Draco riesca, potrei
rimanere a Hogwarts un po’ più a lungo, compiendo il mio utile ruolo di spia.”
“In altre parole, a lui non importa se Draco viene ucciso!”
“Il Signore Oscuro è molto adirato,” ripeté con calma Piton. “Non ha potuto ascoltare la
profezia. Sai bene come me, Narcissa, che lui non perdona facilmente.”
Lei si raccolse su se stessa, cadendo ai suoi piedi, singhiozzando e gemendo sul
pavimento.
“Mio figlio…il mio unico figlio…”
“Dovresti essere orgogliosa!” disse Bellatrix spietatamente. “Se avessi figli, sarei felice di
offrirli al servizio del Signore Oscuro!”
Narcissa diede un gridolino di disperazione e si afferrò i lunghi capelli biondi. Piton si
chinò, la afferrò per le braccia, la fece alzare e la condusse di nuovo sul sofà. Poi versò
ancora un po’ di vino e le mise a forza il bicchiere in mano.
“Narcissa, basta così. Bevi questo. Ascoltami.”
Lei si calmò un poco. Tremando, bevve un sorso di vino versandosene un po’ addosso.
“Potrebbe essere possibile… che io aiuti Draco.”
Lei si tirò su, con il viso bianco come un foglio di carta, gli occhi immensi.
“Severus… oh, Severus… lo aiuteresti? Ti prenderesti cura di lui, facendo attenzione
affinché non si faccia male?”
“Posso provare.”
Lei gettò il bicchiere che slittò attraverso tutto il tavolo, mentre lei scivolava giù dal
divano e si inginocchiava ai piedi di Piton, prendeva la sua mano fra le proprie e vi
posava sopra le sue labbra.
“Se è tua intenzione proteggerlo… Severus, lo giurerai? Farai il Voto Infrangibile?”
“Il Voto Infrangibile?” L’espressione di Piton era vuota, indecifrabile: Bellatrix tuttavia
sbottò in una risata di trionfo.
“Ma lo hai sentito, Narcissa? Sì, lui ci proverà, ne sono sicura… le solite parole vuote, il
solito inutile serpeggiare… naturalmente seguendo gli ordini del Signore Oscuro!”
Piton non guardò Bellatrix. I suoi occhi neri erano fissi su quelli pieni di lacrime di
Narcissa che continuava a tenergli stretta la mano.
“Certamente Narcissa, farò il Voto Infrangibile,” disse semplicemente. “Forse tua sorella
consentirà ad essere il nostro Garante.”
Bellatrix rimase a bocca aperta. Piton si abbassò in modo da inginocchiarsi di fronte a
Narcissa. Sotto gli occhi stupefatti di Bellatrix, afferrarono ciascuno la mano destra
dell’altro.
“Ti servirà la bacchetta, Bellatrix,” disse Piton con freddezza.
Lei la tirò fuori, ancora stupita.
“E ti devi avvicinare un po’,” disse lui.
Lei si avvicinò tanto da stare in piedi proprio accanto a loro e pose la punta della
bacchetta sulle loro mani unite.
Narcissa parlò.
“Vuoi tu, Severus, vegliare su mio figlio Draco, mentre cerca di adempiere i desideri del
Signore Oscuro?”
“Lo voglio,” disse Piton.
Una lingua brillante di fuoco uscì dalla bacchetta e si avvolse intorno alle loro mani come
un filo incandescente.
“E vuoi tu, al meglio delle tue capacità, proteggerlo dal pericolo?”
“Lo voglio,”disse Piton.
Una seconda lingua di fuoco uscì dalla bacchetta e si intrecciò alla prima, producendo
una bella catena incandescente.
“E, se fosse necessario… se sembrasse che Draco possa fallire…” sussurrò Narcissa (la
mano di Piton si contorse tra le sue, ma lui non la tirò indietro), porterai tu a termine la
missione che il Signore Oscuro ha ordinato a Draco di compiere?”
Ci fu un momento di silenzio. Bellatrix li osservava, la bacchetta sopra le loro mani
strette, gli occhio spalancati.
“Lo voglio,” disse Piton.
La faccia stupefatta di Bellatrix si illuminò di rosso al bagliore della terza lingua di fuoco,
che uscì dalla bacchetta, si intrecciò alle altre e si legò strettamente alle loro mani unite,
come una corda, come un serpente di fuoco.
CAPITOLO TRE
VOLERE E NON VOLERE
Harry Potter stava russando sonoramente. Era rimasto seduto su una sedia alla finestra
della sua camera per quasi quattro ore, fissando la strada che si oscurava, e s’era
finalmente addormentato con un lato della faccia premuto contro il vetro freddo, gli
occhiali di traverso e la bocca semi aperta.
L’appannamento che il fiato aveva lasciato sulla finestra, luccicava nel riverbero
arancione delle luci provenienti dalla strada e la luce artificiale gli tingeva la faccia di
tutti i colori, così da farlo sembrare un fantasma sotto la massa di disordinati capelli
neri.
La stanza era invasa dalle sue cose e da una buona quantità di sporcizia. Piume di
civetta, torsoli di mela, e cartine di caramelle sparse sul pavimento, una quantità di libri
d’incantesimi disordinatamente mischiati ai vestiti spiegazzati sul letto ed una massa di
giornali ammucchiati nella parte illuminata della scrivania. I titoli di uno di questi
riportava:
HARRY POTTER: IL PRESCELTO
Continuano a circolare voci sui recenti disordini misteriosi al Ministero della Magia, durante
i quali Colui-Che-Non-Deve-Essere-Nominato è stato visto un’altra volta.
“Non siamo autorizzati a dire niente su quanto successo, non chiedetemi altro” ha detto un
agitato Obliviatore, rifiutatosi di dare il proprio nome, mentre lasciava il Ministero l’altra
notte.
Fonti ben informate all’interno del Ministero, tuttavia, hanno confermato che i maggiori
fastidi si sono avuti presso la favolosa stanza delle Profezie.
Nonostante sino ad ora i portavoce del Ministero abbiano persino negato l’esistenza di
questa stanza, un numero crescente di persone, nella comunità dei Maghi, crede che i
Mangiamorte in servizio siano stati rinchiusi ad Azkaban per essersi introdotti nel
ministero ed aver tentato di rubare una profezia. La natura di questa profezia è
sconosciuta, benché sia convinzione comune che riguardi Harry Potter, la sola persona
conosciuta che sia sopravvissuta alla Maledizione che Uccide e che, cosa altrettanto
risaputa, era presente al Ministero nella notte in questione. Qualcuno si è spinto a
chiamare Potter il “Prescelto”, convinto che la profezia lo nomini come il solo in grado di
sconfiggere Colui-Che-Non-Deve-Essere-Nominato.
Altri luoghi in cui possano essere conservate riproduzioni della profezia, se esistono, sono
sconosciuti, benché… (Continua a pagina 2, colonna 5)
Un secondo quotidiano era aperto stava vicino al primo. Vi campeggiava il seguente
titolo:
SCRIMGEOUR SOSTITUISCE CARAMELL
Una grossa porzione della prima pagina mostrava una grande foto in bianco e nero di un
uomo con una criniera leonina di capelli spessi e la faccia devastata. La foto si muoveva –
l’uomo faceva cenni verso il soffitto.
Rufus Scrimgeour, ex Capo dell’Ufficio Auror nel Dipartimento di Applicazione della Legge
Magica, ha sostituito Cornelius Caramell come Ministro della Magia. La nomina è stata
salutata con grande entusiasmo dalla comunità dei Maghi, sebbene circolino voci di
dissensi fra il nuovo Ministro e Albus Silente, nuovamente reinsediato Stregone Capo del
Wizengamot, come si è scoperto a poche ore dall’insediamento di Scrimgeour.
I rappresentanti di Scrimgeour ammettono che ha incontrato Silente subito dopo aver preso
possesso dell’alto incarico, ma rifiutano di commentare gli argomenti della discussione. Si
che Albus Silente…(Continua a pagina 3, colonna 2)
Alla sinistra di questo giornale ce n’era un altro, che era stato sfogliato in modo che
mostrasse il titolo:
PROVVEDIMENTI DEL MINISTERO PER LA SICUREZZA DEGLI STUDENTI
Il nuovo Ministro della Magia, Rufus Scrimgeour, ha parlato oggi delle nuove forti misure
prese dal suo Ministero per assicurare la sicurezza degli studenti che ritorneranno questo
autunno alla Scuola di Stregoneria e Magia di Hogwarts.
“Per ovvie ragioni, il Ministero non entrerà in dettagli riguardo il preciso piano di sicurezza
posto in essere,” ha detto il Ministro, sebbene un dipendente abbia confermato che le
misure includono incantesimi difensivi e magie, un complesso insieme di contromaledizioni, e una piccola task force di Auror dedicati solamente alla protezione della
scuola di Hogwarts.
Molti sembrano rassicurati dalla presa di posizione del Ministro sulla sicurezza degli
studenti. La signora Augusta Paciock ha detto, “Mio nipote, Neville – buon amico di Harry
Potter, casualmente, ha combattuto i Mangia Morte insieme a lui nel Ministero in Giugno e
…
Ma il resto di questa storia era nascosta da una grossa gabbia per uccelli che la copriva.
All’interno si trovava una magnifica civetta delle nevi. Gli occhi ambrati sorvegliavano
prepotentemente la stanza, la sua testa si girava occasionalmente per osservare il suo
padrone che russava. Una volta o due aveva picchiato il becco impaziente, ma Harry era
addormentato troppo profondamente per sentirla.
Un grosso baule ingombrava il centro della stanza. Il coperchio era aperto: sembrava
pronto, ed invece era ancora vuoto tranne, a ricoprire il fondo, un resto di vecchia
biancheria, caramelle, boccette d’inchiostro vuote, e penne rotte. Vicino, sul pavimento
giaceva un opuscolo color porpora con scritto, in caratteri eleganti:
Distribuito dal Ministero della Magia
PROTEGGI LA TUA CASA E LA FAMIGLIA CONTRO LE FORZE OSCURE
La comunità dei Maghi è attualmente sotto attacco da parte di un organizzazione che si fa
chiamare Mangiamorte. Osservando le seguenti semplici norme di sicurezza potrete
proteggere voi, la vostra famiglia, e la vostra casa dall’attacco.
1) Si consiglia di non lasciare mai la casa vuota.
2) Particolare attenzione dovrà essere fatta durante le ore notturne. Quando possibile,
conviene completare i propri spostamenti prima del calare della notte.
3) Controllate le misure di sicurezza sulla vostra casa, facendo attenzione di avvisare tutti i
membri della casa delle misure d’emergenza prese come Scudi, Incantesimi di Disillusione,
e, in caso di membri della famiglia minorenni, Materializzazioni casuali.
4) Accordatevi su domande di sicurezza con gli amici più vicini e con la famiglia per
riconoscere eventuali Mangiamorte camuffati sotto altri aspetti mediante l’uso di Pozione
Polisucco (vedere pagina 2)
5) Se doveste accorgervi che un membro della famiglia, un collega, un amico, o un vicino si
comporta in modo strano, contattate la Squadra di Applicazione della Legge Magica subito.
Potrebbero essere vittima della Maledizione Imperius (vedere pagina 4)
6) Se il Marchio Nero dovesse apparire sopra una qualunque abitazione o su qualche
palazzo, NON ENTRATE, ma contattate immediatamente l’Ufficio degli Auror.
7) Voci non confermati sostengono che i Mangiamorte ora possano usare Inferi (vedi
pagina.Ogni avvistamento di un Inferio, o incontro con esso, dovrà essere segnalato al
Ministero IMMEDIATAMENTE.
Harry grugnì nel sonno e la faccia gli scivolò sulla finestra di un pollice o più, facendo
penzolare ancora di più gli occhiali, ma non si svegliò. Una sveglia, riparata da Harry,
parecchi anni prima, ticchettava leggermente sul davanzale, segnando un minuto alle
undici. Accanto, tenuta ferma dalla mano rilassata di Harry, c’era un pezzo di pergamena
coperta da piccola obliqua scrittura. Harry l’aveva letta così spesso, da quando era
arrivata tre giorni prima, che sebbene fosse stata consegnata in uno stretto rotolo, ora si
manteneva completamente aperta.
Caro Harry,
Se lo ritieni opportuno, verrei al numero 4 di Privet Drive venerdì prossimo alle ventitre
per scortarti alla Tana, dove sei stato invitato a passare il resto delle tue vacanze
scolastiche.
Se sei d’accordo, avrei bisogno della tua assistenza per una questione che spero di
risolvere durante il tragitto verso la Tana. Ti illustrerò ciò con maggiore precisione
quando ci vedremo.
Sii così gentile da spedire la risposta con questo stesso gufo. Sperando di vederti venerdì,
Sinceramente tuo
Albus Silente
Sebbene la conoscesse a memoria, Harry aveva letto la missiva ogni pochi minuti dalle
sette di quella sera, quando aveva preso posto per la prima volta dietro la finestra della
camera da letto, che consentiva una discreta visibilità su entrambi i lati di Privet Drive.
Sapeva che era inutile rileggere le parole di Silente. Harry aveva rispedito il suo “Sì” con il
gufo che l’aveva consegnata, come richiesto, e tutto quello che poteva fare adesso era
aspettare, che Silente stesse veramente per arrivare, oppure no.
Ma Harry non aveva fatto i bagagli. Gli sembrava troppo bello per essere vero che
stessero venendo a recuperarlo dai Dursley dopo soli quindici giorni in loro compagnia.
Non poteva scrollarsi di dosso la sensazione che qualcosa non fosse andato per il verso
giusto – la sua risposta per Silente fosse andata persa; Silente poteva avere degli intoppi
e non riuscire ad andare a prenderlo; la lettera poteva non essere stata mandata da
Silente, dopo tutto, ma essere solo un trucco, uno scherzo o magari una trappola. Harry
non era stato capace di fare i bagagli prima di restare deluso e dover disfare tutto. La
sola azione fatta in vista della possibilità di dover partire, era stata quella di chiudere la
sua candida civetta, Edvige, al sicuro nella sua gabbia.
Sulla sveglia, la lancetta dei minuti raggiunse il numero dodici e, in quel preciso istante,
i lampioni sulla strada si spensero.
Harry si svegliò come se l’improvvisa oscurità fosse un segnale d’allarme. Si raddrizzo
frettolosamente gli occhiali e, staccando la guancia dal vetro, pigiò contro la finestra il
naso, invece, e dette un’occhiata obliqua verso il sottostante marciapiede. Una figura alta
con un lungo mantello ondeggiante procedeva sulle pietre del giardino.
Harry saltò su come se avesse preso la scossa, dette un calcio alla sedia ed iniziò ad
afferrare qualsiasi cosa raccogliendola da terra e scagliandola nel baule. Aveva appena
gettato un pacco di vestiti, due libri di incantesimi, un pacchetto di croccante attraverso
la stanza, che il campanello della porta suonò. Nel salotto al piano inferiore, suo zio
Vernon urlò, “Chi ha il coraggio di suonare a quest’ora della notte?”
Harry si bloccò con un telescopio d’ottone in una mano ed un paio di scarpe da
ginnastica nell’altra. Aveva completamente dimenticato di avvertire i Dursley che Silente
sarebbe venuto. Fu pervaso da una sensazione di panico misto a ilarità, oltrepassò il
baule con difficoltà ed aprì velocemente la porta della stanza giusto in tempo per sentire
una voce profonda dire, “Buona Sera. Dovreste essere i Dursley. Oso supporre che Harry
vi abbia detto che sarei venuto per prenderlo?”
Harry scese le scale due gradini alla volta, frenando improvvisamente parecchi passi
prima della fine delle scale in quanto una lunga esperienza gli aveva insegnato a
rimanere, quanto più possibile, a distanza di sicurezza dalle braccia dello zio. Sulla soglia
della porta era ritto un uomo alto, magro, con capelli e barba argentati lunghi sino alla
cintura. Occhiali a mezza luna erano appuntati sul suo naso aquilino e indossava un
lungo mantello nero da viaggio e un cappello a punta. Vernon Dursley, i cui baffi erano
folti quanto quelli di Silente, benché neri, e che vestiva un pigiama color pulce, osservava
il visitatore come se non potesse credere ai suoi occhi porcini.
“A giudicare dal suo aspetto di sconcertata incredulità, Harry non vi ha avvertito del mio
arrivo,” disse Silente compiaciuto. “In ogni caso, presupporremo che mi abbiate invitato
calorosamente ad entrare in casa vostra. Non ritengo saggio attendere a lungo sulla porta
in questi tempi così difficili.”
Superò di poco la soglia e chiuse la porta dietro di se.
“E’ passato molto tempo dalla mia ultima visita,” disse Silente, puntando il naso aquilino
verso zio Vernon. “Devo dire che le vostre ortensie sono veramente rigogliose.”
Vernon Dursley non disse assolutamente nulla. Harry non dubitava che la parola gli
sarebbe ritornata, e presto – le vene dello zio pulsavano sulle tempie segnalando che
stava arrivando ad un livello pericoloso – ma qualcosa di Silente pareva avergli tolto
temporaneamente il fiato. Forse era il suo eclatante aspetto da mago o, forse, poteva
essere che perfino zio Vernon potesse rendersi conto che di fronte a lui aveva un uomo
difficile da tiranneggiare.
“Ah, buona sera Harry,” disse Silente, guardandolo attraverso i suoi occhiali a mezza
luna con un espressione molto soddisfatta. “Eccellente, eccellente.”
Queste parole parvero risvegliare zio Vernon. Era chiaro, per quel che gli concerneva, che
un uomo che potesse guardare Harry e dire “eccellente” era un uomo che lui non avrebbe
potuto mai guardare negli occhi.
“Non vorrei sembrare offensivo…” iniziò, con un tono che sprigionava offese in ogni
sillaba.
“… ma, tristemente, casuali offese capitano tremendamente spesso,” Silente completò la
frase gravemente. “Meglio non dire niente del tutto, mio caro. Ah, e questa deve essere
Petunia.”
La porta della cucina si era aperta, ed era apparsa la zia di Harry, con i guanti di gomma
e un grembiule sopra la camicia da notte, chiaramente sorpresa a metà delle sue
consuete pulizie, da fare prima di coricarsi, di tutte le superfici della cucina. La sua
faccia cavallina non mostrava alcuna sorpresa.
“Albus Silente,” si presentò Silente, vedendo che zio Vernon non accennava a
presentarlo. “Ci siamo scambiati delle lettere, certo.” Harry pensò che fosse un modo per
ricordare a zia Petunia che già una volta le aveva spedito una Strillettera, ma zia Petunia
non replicò. “E questo deve essere vostro figlio, Dudley?”
Dudley aveva fatto capolino in quel momento per sbirciare dalla porta del salotto. La sua
grossa testa bionda che poggiava direttamente sul colletto del pigiama a strisce, sembrò
stranamente inespressiva, la bocca aperta per la sorpresa e la paura. Silente aspettò un
attimo o due, apparentemente per vedere se qualcuno dei Dursley avesse da dire
qualcosa, ma sorrise al prolungarsi del silenzio.
“Devo presumere che mi abbiate invitato in salotto?”
Dudley schizzò via appena Silente lo oltrepassò. Harry, stringendo ancora il telescopio e
le scarpe, salto giù dagli ultimi scalini e seguì Silente, che si era seduto sulla poltrona
vicina al fuoco e guardando intorno con espressione di vivo interesse. Sembrava
terribilmente fuori posto.
“È vero… è vero che ce ne andiamo, Signore?” Chiese Harry ansiosamente.
“Si, in effetti è così, ma ci sono prima alcune cose da discutere,” rispose Silente. “Ed è
preferibile non doverlo fare all’aperto. Dovremo approfittare dell’ospitalità di tuo zio e di
tua zia ancora per poco.”
“Voi permettete, non è vero?”
Vernon Dursley era entrato nella stanza, Petunia era alle sue spalle e Dudley si rintanava
dietro di loro.
“Si,” affermò Silente semplicemente, “è necessario.”
Estrasse la bacchetta con tale rapidità che Harry riuscì a seguirlo a malapena; con un
colpetto disinvolto, il divano venne avanti e colpì le ginocchia di tutti e tre i Dursley
costringendoli a cadere seduti. Un altro movimento della bacchetta e il divano tornò alla
sua posizione originale.
“Dobbiamo metterci comodi,” disse Silente con simpatia.
Mentre rimetteva a posto la bacchetta in tasca, Harry notò che aveva la mano annerita e
raggrinzita; sembrava come se la carne fosse stata bruciata.
“Signore… che è successo alla sua …?”
“Dopo, Harry,” disse Silente. “Per favore siediti.”
Harry si accomodò nella poltrona rimanente, cercando di non guardare i Dursley che
sembravano pietrificati nel loro silenzio.
“Mi sarei aspettato che mi fosse offerto qualcosa da bere,” affermò Silente verso zio
Vernon, “ma l’evidenza, fino ad ora, dimostra che ciò sarebbe tanto ottimistico da
rasentare la stupidità.”
Un terzo tocco di bacchetta, e una bottiglia polverosa e cinque bicchieri comparvero a
mezz’aria. La bottiglia si inclinò e versò una generosa quantità di liquido denso e colorato
in ognuno dei bicchieri, che galleggiavano davanti ad ogni persona nella stanza.
“L’eccellente idromele aromatico di Madama Rosmerta,” esclamò Silente, alzando il
bicchiere verso Harry, che prese il suo e cominciò a centellinare. Non aveva mai
assaggiato niente del genere, prima, ma gli piacque immensamente. I Dursley,
scambiandosi un breve sguardo impaurito, cercarono di ignorare del tutto i loro
bicchieri, impresa difficile, visto che fluttuavano dolcemente a lato della loro testa. Harry
non poté accantonare il sospetto che Silente si stesse divertendo un mondo.
“Bene, Harry,” disse Silente, girandosi dalla sua parte, “è sorto un problema che spero tu
sia in grado a risolvere per noi. E quando dico «noi», intendo l’Ordine della Fenice. Ma
prima di tutto devo dirti che il testamento di Sirius è stato aperto la settimana scorsa e
che ti lascia erede di tutti suoi averi.”
Sul divano, la testa di zio Vernon si girò, ma Harry non lo guardò, non poté dire altro
eccetto che, “Oh. Bene.”
“E’ così, senz’altro,” continuò Silente. “Aggiungi una ragionevole quantità d’oro al tuo
conto alla Gringott ed erediti tutti gli averi di Sirius. La parte un po’più problematica del
lascito...”
“Il suo padrino è morto?” disse zio Vernon sonoramente dal divano. Silente e Harry si
girarono entrambi a guardarlo. Il bicchiere di idromele stava percuotendo
insistentemente la testa di Vernon che tentò di spingerlo via. “E’ morto? Il suo Padrino?”
“Si,” affermò Silente. Non chiese perché Harry non l’avesse detto ai Dursley. “Il nostro
problema,” continuò verso Harry, come se non ci fosse stata alcuna interruzione, “è che
Sirius ti ha lasciato anche il numero dodici di Grimmauld Place.”
“Gli ha lasciato una casa?” disse zio Vernon interessato, i suoi piccoli occhi si strinsero,
ma non gli fu risposto nulla.
“Potete tenervelo come quartier generale,” rispose Harry. “Non mi interessa. Potete
tenerlo, non lo voglio davvero.” Harry non intendeva mai più rimettere piede al numero
dodici di Grimmauld Place. Pensava che sarebbe stata frequentata per sempre dalla
memoria di Sirius, furtivamente vagante tra quelle oscure ed ammuffite stanze solitarie,
imprigionata dentro posti che avrebbe voluto disperatamente lasciare.
“È molto generoso da parte tua,” affermò Silente. “Siamo stati costretti, però, ad
abbandonare temporaneamente l’edificio.”
“Come mai?”
“Be’,” rispose Silente, ignorando i mugolii di zio Vernon, che era colpito in testa, sempre
più spesso, dall’insistente bicchiere di idromele, “la tradizione della famiglia Black
decretava che la casa dovesse essere ereditata in linea diretta dal più prossimo erede
maschio col nome «Black». Sirius era l’ultimo in linea ereditaria con il fratello Regulus,
morto prima di lui ed entrambi senza figli. Mentre le sue volontà dichiaravano
esplicitamente l’idea di lasciare a te la casa, non si può escludere la possibilità che alcuni
incantesimi siano stati messi in atto per assicurarsi che non possa essere posseduta da
altri che purosangue.”
Un immagine nitida dell’urlante, becero ritratto della madre di Sirius esposto
nell’ingresso del numero dodici di Grimmauld Place, comparve nella mente di Harry.
“Scommetto che ci sono,” rispose.
“Appunto,” disse Silente. “E se tali incantesimi esistono, allora la proprietà della casa
passerebbe al più anziano parente vivente di Sirius, e questo significa sua cugina,
Bellatrix Lestrange.”
Senza accorgersi di quello che stava facendo, Harry balzò di colpo in piedi; il telescopio e
le scarpe che teneva rotolarono sul pavimento. Bellatrix Lestrange, l’omicida di Sirius,
ereditare la sua casa?
“No,” esclamò.
“Bene, ovviamente anche noi preferiremmo che non l’avesse,” disse calmo Silente. “La
situazione è delicata e complicata. Non sappiamo se l’incantesimo che abbiamo piazzato,
per esempio, rendendolo indisegnabile, rimarrà adesso che la proprietà è passata dalle
mani di Sirius. Potrebbe darsi che Bellatrix si presenti alla porta in ogni momento.
Naturalmente abbiamo spostato tutto finché la situazione non si sarà chiarita,”
“Ma come farete a scoprire se mi sarà permesso ereditarla?”
“Fortunatamente,” disse Silente, “c’è un semplice test.”
Egli mise il suo bicchiere vuoto su un tavolino posto a lato della sua poltrona ma, prima
che egli potesse fare qualunque cosa, zio Vernon urlò, “Potete discutere i vostri sporchi
affari fuori di qui?”
Harry si guardò intorno. Tutti e tre i Dursley si riparavano con le braccia sulla testa
mentre i loro bicchieri picchiavano sulle loro teste, schizzando il contenuto ovunque.
“Oh, mi dispiace,” disse Silente in modo cortese, e alzò di nuovo la bacchetta. Tutti e tre i
bicchieri scomparvero. “Ma potevate berli, sapete.”
Fissò zio Vernon per vedere se l’avrebbe assalito con una serie di improperi, ma questi si
ritirò tra i cuscini con zia Petunia e Dudley e non rispose nulla, tenendo d’occhio la
bacchetta di Silente con i suoi occhi porcini.
“Vedi,” riprese Silente, tornando ad Harry e di nuovo parlando come se zio Vernon non
avesse proferito parola, “se hai ereditato la casa, hai anche ereditato…”
Egli mosse per la quinta volta la bacchetta. Ci fu un basso rumore, e apparve un elfo
domestico con un grugno per naso, gigantesche orecchie da pipistrello ed enormi occhi
iniettati di sangue, strusciando sul peloso tappeto dei Dursley e coperto da un sudicio
cencio. Zia Petunia emise un urlo acuto; nulla di così sporco, per quanto poteva
ricordare, era mai entrato in casa sua. Dudley sollevò dal pavimento i larghi e rosa piedi
nudi avvicinandoli quanto più poteva alla testa, come se pensasse che la creatura
potesse corrergli su per i pantaloni del pigiama. e zio Vernon mugghiò, “Cosa diavolo è
questo?”
“Kreacher,” concluse Silente.
“Kreacher non vuole, Kreacher non vuole, Kreacher non vuole!” gracchiò l’elfo domestico,
tanto rumorosamente quanto zio Vernon, pestando i suoi lunghi piedi grinzosi e tirandosi
le orecchie. “Kreacher appartiene a Miss Bellatrix, oh si, Kreacher appartiene ai Black,
Kreacher vuole andare con la sua nuova padrona, Kreacher non vuole andare con quel
ragazzaccio di un Potter, Kreacher non vuole, non vuole, non vuole…”
“Come puoi vedere, Harry,” disse forte Silente, per superare Kreacher coi suoi continui
gracidii di “Non vuole, Non vuole, Non vuole…”, “Kreacher sta mostrando una certa
riluttanza a passare in tua proprietà.”
“Non m’interessa,” disse Harry di nuovo, osservando con disgusto il contorcersi ed il
picchiarsi dell’elfo domestico. “Non lo voglio.”
“Non voglio, non voglio, non voglio!”
“Preferiresti passasse di proprietà di Bellatrix Lestrange? Pur sapendo che ha vissuto al
quartier generale dell’Ordine delle Fenice l’anno scorso?”
“Non voglio, non voglio, non voglio!”
Harry fissava Silente. Sapeva che non potevano permettersi che Kreacher andasse a
vivere con Bellatrix Lestrange, ma l’idea di possederlo, di avere la responsabilità di una
creatura che aveva tradito Sirius era ripugnante.
“Dagli un ordine,” propose Silente. “Se è diventato di tua proprietà dovrà obbedirti,
altrimenti dovremo pensare a qualche altro sistema per impedirgli di entrare in contatto
col suo legittimo proprietario”
“Non voglio, non voglio, non voglio, NON VOGLIO!”
La voce di Kreacher era diventata un urlo. Harry non riuscì a pensare a nient’altro da
dire se non: “Kreacher, stai zitto!”
Per un momento sembrò che Kreacher fosse rimasto soffocato. Si toccò la gola, la sua
bocca stava ancora lavorando furiosamente, gli occhi fuori dalle orbite. Dopo pochi
secondi fece un singulto affranto, si buttò a faccia in giù sul tappeto (zia Petunia inorridì)
e batté sul pavimento con mani e piedi, sfogandosi in una manifestazione d’ira violenta
ma completamente silenziosa.
“Bene, questo semplifica le cose,” disse Silente allegramente. “Sembra che Sirius sapesse
quello che stava facendo. Sei il legittimo proprietario del numero dodici di Grimmauld
Place e di Kreacher.”
“Devo… Dovrei tenerlo con me?” chiese inorridito Harry, mentre Kreacher si gettava ai
suoi piedi.
“No se non lo vuoi,” ripose Silente. “Se posso darti un consiglio, potresti mandarlo ad
Hogwarts a lavorare nelle cucine. In questo modo gli altri elfi domestici potrebbero
tenerlo d’occhio.”
“Giusto,” disse Harry sollevato, “Giusto, farò così. Ehm… Kreacher… voglio che tu vada
ad Hogwarts a ti metta a lavorare nelle cucine con gli altri elfi domestici.”
Kreacher, che adesso giaceva supino con gambe e braccia all’aria, dette ad Harry uno
sguardo di profondo disgusto e, con una altro forte crack, scomparve.
“Bene,” disse Silente. “C’è anche l’argomento ippogrifo, Fierobecco. Hagrid lo sta curando
da quando Sirius è morto, ma Fierobecco è tuo adesso, così se preferisci dargli un’altra
sistemazione…”
“No,” confermò di nuovo Harry, “può stare con Hagrid. Penso che Fierobecco lo
preferisca.”
“Hagrid ne sarà felice,” affermò Silente, sorridendo. “Era entusiasta di rivedere
Fierobecco. Casualmente avremmo deciso, nell’interesse della sicurezza di Fierobecco, di
ribattezzarlo «Alicrespe» per il futuro, anche se dubito che il Ministero possa riconoscere
l’ippogrifo di cui aveva dichiarato la condanna a morte. Ora, Harry, è pronto il tuo
baule?”
“Ehm…”
“Dubitavi che venissi?” suggerì Silente astutamente.
“Vado e… ehm… lo finisco,” rispose concisamente Harry, raccogliendo velocemente il
telescopio e le scarpe a tennis.
Gli ci vollero un po’ più di dieci minuti per caricare tutto quello di cui aveva bisogno. Alla
fine era riuscito a tirar fuori il mantello dell’Invisibilità da sotto il letto, chiudere bene il
calamaio di inchiostro cangiante e forzare il coperchio del baule a chiudersi nonostante il
calderone. Poi, trascinando il baule con una mano e la gabbia di Edvige con l’altra,
discese di nuovo dalle scale.
Fu un po’ deluso nel vedere che Silente non lo aspettava nell’ingresso, perché significava
che avrebbe dovuto tornare in salotto.
Nessuno parlava. Silente mormorava silenziosamente, apparentemente di buon umore,
ma l’atmosfera era più densa di un budino alla crema freddo, e Harry non degnò i
Dursley di uno sguardo ai mentre diceva, “Professore… sono pronto adesso.”
“Bene,” disse Silente. “Solo un’ultima cosa, allora.” E si girò per parlare ai Dursley
un'altra volta.
“Come certamente sapete, Harry diventa maggiorenne fra un anno …”
“No,” rispose zia Petunia, parlando per la prima volta dall’arrivo di Silente.
“Scusi?” chiese Silente cortesemente.
“No, non lo diventa. E’ di un mese più giovane di Dudley, e Dudders avrà diciotto anni
solo l’anno successivo al prossimo.”
“Ah,” disse piacevolmente Silente, “ma nel mondo della Magia, si diventa maggiorenni
all’età di diciassette anni.”
Zio Vernon mormorò “ridicolo,” ma Silente lo ignorò,
“Ora, come già sapete, il mago chiamato Lord Voldemort è ritornato in questo paese. La
comunità Magica è attualmente in stato di guerra. Harry, che Lord Voldemort ha già
tentato di uccidere in numerose occasioni, è in grande pericolo ora quanto il giorno in cui
lo lasciai alla vostra porta quindici anni fa, con una lettera di spiegazioni sui suoi
genitori assassinati ed esprimendo il desiderio che lo poteste tenere come se fosse
vostro.”
Silente fece una pausa, e nonostante la sua voce rimanesse calma e chiara ed egli non
mostrasse alcun evidente segno di rabbia, Harry sentì un certo senso di gelo emanare da
lui e notò che i Dursley si strinsero leggermente l’uno all’altro.
“Non avete fatto quello che vi avevo chiesto. Non avete mai trattato Harry come un figlio.
Egli non ha ricevuto altro da voi che indifferenza e spesso crudeltà. La cosa migliore che
possa dire è che almeno è sfuggito al terrificante danno che avete inflitto al ragazzo
sfortunato che siede in mezzo a voi.”
Sia zia Petunia che zio Vernon si guardarono attorno istintivamente, come se si
aspettassero di vedere qualcun altro oltre Dudley.
“Noi… maltrattare Dudders? Ma che…?” iniziò zio Vernon furiosamente, ma Silente alzò
l’indice ottenere silenzio, un silenzio che sembrò come se avesse stregato zio Vernon
togliendogli la favella.
“La magia che avevo evocato quindici anni fa ha come effetto che Harry è profondamente
protetto fintanto che può ancora chiamare questa «casa» questo luogo. Per quanto
miserabile sia stato qui, per quanto malaccetto, per quanto maltrattato, alla fine gli avete
permesso, a malincuore, di avere una sua stanza. Questa magia cesserà di funzionare
nel momento in cui Harry compirà diciassette anni; in altre parole, al momento che
diventerà un uomo. Vi chiedo solo questo: che permettiate ad Harry di ritornare, per
l’ultima volta, in questa casa prima del suo diciassettesimo compleanno, cosa che
consentirà di garantire che quella protezione continui fino a quel momento.”
Nessuno dei Dursley disse nulla. Dudley si stava accigliando silenziosamente come se
stesse cercando di ricordare quando era stato maltrattato, zio Vernon si guardò attorno
come se avesse qualcosa di traverso nella gola; zia Petunia, invece, era stranamente
arrossita.
“Bene, Harry… è tempo di andarcene” affermò Silente alla fine, alzandosi e sistemandosi
il lungo mantello nero. “Al prossimo incontro,” disse ai Dursley, che lo guardavano come
se questo momento potesse aspettare per sempre per quanto li riguardava e, dopo aver
indossato il cappello, uscì dalla stanza.
“Arrivederci,” disse Harry ai Dursley con risentimento, e seguì Silente, che si fermò
davanti al baule di Harry, su cui era posata la gabbia di Edvige.
“Non voglio appesantirmi con questi adesso,” disse, prendendo di nuovo la bacchetta. “Li
manderò alla Tana ad aspettarci là. Comunque, prendi il tuo Mantello dell’Invisibilità…
giusto ce ne fosse bisogno.”
Harry estrasse il mantello dal baule con un po’ di difficoltà, cercando di non mostrare a
Silente la confusione che c’era dentro. Quando l’ebbe messo nella tasca interna della sua
giacca, Silente scosse la bacchetta ed il baule, la gabbia ed Edvige svanirono. Silente
allora agitò di nuovo la bacchetta, e la porta esterna si aprì sopra una fredda, nebbiosa
oscurità.
“Ed ora, Harry, muoviamo i nostri passi nella notte e seguiamo questa fugace avventura
tentatrice.”
CAPITOLO QUATTRO
HORACE SLUGHORN
Nonostante avesse passato ogni istante dei giorni passati in cui era stato sveglio
sperando disperatamente che Silente venisse a prenderlo, Harry si sentiva chiaramente a
disagio a lasciare Privet Drive insieme a lui. Non aveva mai avuto una vera e propria
conversazione con il preside al di fuori di Hogwarts prima; in genere tra loro c’era sempre
stata una scrivania. Inoltre il ricordo del loro ultimo incontro faccia a faccia continuava
ad intromettersi nei suoi pensieri, e questo accresceva abbastanza l’imbarazzo di Harry;
aveva alzato parecchio la voce in quella occasione, per non dire che aveva fatto del suo
meglio per mandare in frantumi diversi tra i più costosi beni di Silente.
Silente, comunque, sembrava completamente rilassato.
“Tieni la tua bacchetta pronta, Harry,” disse allegramente.
“Ma io credevo che non mi fosse permesso usare la magia al di fuori della scuola,
Signore?”
“Se c’è un attacco,” disse Silente, “ti do il permesso di usare ogni contro-fattura o contromaledizione che potrebbe venirti in mente. Comunque, non penso che tu abbia bisogno
di preoccuparti di essere attaccato per questa notte.”
“Perché Signore?”
“Sei insieme me,” disse semplicemente Silente. “Questo è sufficiente, Harry.”
Fece una brusca fermata alla fine di Privet Drive.
“Naturalmente non hai ancora passato l’esame di Materializzazione, vero?” Disse.
“No,” rispose Harry. “Credevo che fosse necessario avere diciassette anni.”
“Infatti,” disse Silente. “allora dovrai tenerti molto saldamente al mio braccio. La mia
sinistra, se non ti spiace – come hai notato il braccio destro è un po’ fragile al momento.”
Harry strinse l’avambraccio offerto da Silente.
“Ottimo,” disse Silente. “Bene, andiamo.”
Harry sentì il braccio di Silente dare uno strattone e raddoppiò la presa; la successiva
sensazione che percepì fu che tutto diventò nero; era pesantemente schiacciato da tutte
le parti; non poteva respirare, c’erano delle fasce di ferro che si stringevano intorno al
suo petto; i suoi bulbi oculari venivano forzati all’interno della testa; i suoi timpani
venivano spinti sempre più dentro il suo cranio e poi …
Respirò a pieni polmoni l’aria fresca della notte e aprì gli occhi che lacrimavano. Si
sentiva come se avesse appena attraversato forzatamente uno stretto tubo di gomma. Ci
vollero pochi secondi prima che realizzasse che Privet Drive era svanito. Lui e Silente
stavano in piedi in quello che sembrava essere una piazza di un villaggio deserto, nel
centro della quale si trovavano un vecchio monumento ai caduti e poche panchine. Non
appena recuperò i sensi, Harry realizzò che si era appena Materializzato per la prima
volta nella sua vita.
“Stai bene?” Domandò Silente, guardando verso di lui preoccupato. “È una sensazione
che necessita di un po’ di pratica prima di farci l’abitudine.”
“Sto bene,” disse Harry, sfregandosi le orecchie, che sentiva come se avessero lasciato
Privet Drive con una certa riluttanza. “Anche se credo di preferire le scope.”
Silente sorrise, chiuse il suo mantello da viaggio un po’ di più intorno al collo, e disse, “
per di qua.”
Si muoveva a passo svelto, davanti ad una locanda vuota e a poche case. L’orologio di
una vicina chiesa segnava quasi mezzanotte.
“Così dimmi, Harry,” chiese Silente. “La tua cicatrice … ti ha fatto ancora male?”
Inconsciamente Harry portò la mano alla fronte e si accarezzò il marchio a forma di
saetta.
“No,” rispose, “e il fatto mi ha meravigliato. Pensavo che mi avrebbe fatto male tutto il
tempo ora che Voldemort sta diventando di nuovo così potente.”
Lanciò uno sguardo a Silente e vide che aveva un’espressione soddisfatta.
“Io, invece, la pensavo diversamente da te,” disse Silente. “Lord Voldemort ha finalmente
realizzato che hai goduto di un pericoloso accesso ai suoi pensieri e sentimenti. Sembra
che ora si stia servendo dell’Occlumanzia contro di te.”
“Bene, non me ne lamento,” disse Harry, che non aveva nostalgia né dei sogni agitati né
degli allarmanti flash nella mente di Voldemort.
Girarono un angolo, oltrepassando una cabina del telefono e una pensilina per gli
autobus. Harry si voltò a guardare ancora verso Silente. “Professore?”
“Harry?”
“Ehm – dove siamo esattamente?”
“Questo, Harry, è l’incantevole villaggio di Budleigh Babberton.”
“E che cosa stiamo facendo qui?”
“Ah, sì, è vero, non te l’ho detto,” disse Silente. “Bene, ho perso il conto del numero di
volte che ho detto questa frase negli ultimi anni, ma siamo, ancora una volta, a corto di
un membro dello staff. Siamo qui per persuadere un mio vecchio collega ad abbandonare
il pensionamento e tornare ad Hogwarts.”
“Come posso essere d’aiuto in ciò, signore?”
“Oh, penso che troveremo il modo di renderti utile,” disse Silente vagamente. “Qui a
sinistra, Harry.”
Proseguirono su una strada ripida, angusta e fiancheggiata da case. Tutte le finestre
erano scure. Lo strano freddo che c’era stato per due settimane a Privet Drive continuava
anche qui. Pensando ai Dissennatori, Harry gettò un’occhiata sopra le sue spalle e
strinse per sicurezza la bacchetta che aveva in tasca.
“Professore, perché non possiamo semplicemente Materializzarci direttamente in casa del
suo vecchio collega?”
“Perché sarebbe altrettanto maleducato quanto abbattere a calci la porta di ingresso,”
disse Silente, “la buona educazione impone che diamo ai compagni maghi la possibilità
di vietarci di entrare. In ogni caso, molte abitazioni di maghi sono magicamente protette
da Materializzatori indesiderati. Ad Hogwarts, per esempio…”
“… non puoi Materializzarti in nessun luogo all’interno degli edifici o sotterranei,”
concluse velocemente Harry. “Me l’ha detto Hermione Granger.”
“E ha ragione. Giriamo ancora a sinistra.”
L’orologio della chiesa suonò la mezzanotte dietro di loro. Harry si domandava come mai
Silente non riteneva maleducato fare visita ad un vecchio collega così tardi, ma ora che la
conversazione era stata instaurata, aveva domande ben più pressanti da fare.
“Signore, ho letto sulla Gazzetta del Profeta che Caramell è stato congedato…”
“Corretto,” disse Silente, illuminando ora una strada scoscesa di lato. “È stato sostituito,
cosa che sono sicuro saprai, da Rufus Scrimgeour, che era il capo dell’ufficio degli
Auror.”
“Lui è … lei pensa che sia bravo?” Domando Harry.
“Una domanda interessante,” disse Silente. “È capace, sicuramente. Una personalità più
decisa e forte di Cornelius.”
“Si ma io volevo dire …”
“Lo so cosa intendevi. Rufus è un uomo d’azione e, avendo combattuto Maghi Oscuri per
la maggior parte della sua vita lavorativa, non sottovaluta Lord Voldemort.”
Harry aspettò, ma Silente non aggiunse altro in merito al litigio con Scrimgeour che la
Gazzetta del Profeta aveva riportato, e lui non ebbe la faccia tosta di affrontare
l’argomento, così lo cambiò.
“E … Signore … Ho letto anche di Madama Bones.”
“Si,” disse Silente semplicemente. “Una perdita terribile. Era una grande strega. Appena
qui sopra, credo…ohi.”
Aveva indicato con la mano ferita.
“Professore, cosa è successo alla sua …?”
“Non ho tempo di spiegartelo ora,” disse Silente. “È una storia sensazionale, desidero
darle giusto rilievo.”
Sorrise ad Harry, che capì che non era un rimprovero, ma che aveva il permesso di
continuare con le domande.
“Signore – ho ricevuto via gufo un volantino del Ministero della Magia, sulle misure di
sicurezza che dovremmo tutti tenere contro i Mangiamorte …”
“Si, ne ho ricevuto uno anche io,” disse Silente, ancora sorridendo. “L’hai trovato utile?”
“Non realmente.”
“No, penso di no. Non mi hai domandato, per esempio, quale è il mio gusto preferito di
marmellata, per verificare che io sono senza ombra di dubbio il professor Silente e non
un impostore.”
“No non l’ho fatto …” Harry iniziò, non completamente sicuro se fosse stato rimproverato
o meno.
“Come riferimento per il futuro, Harry, è il lampone … sebbene certamente, se io fossi un
Mangiamorte, mi assicurerei di verificare quali sono le mie marmellate preferite prima di
impersonare me stesso.”
“Ehm … corretto,” disse Harry. “Bene, su quel volantino, parlava di qualcosa circa gli
Inferi. Cosa sono esattamente? Il volantino non era molto chiaro.”
“Sono dei cadaveri,” rispose Silente tranquillamente. “Corpi morti che sono stati stregati
per eseguire gli ordini di Maghi Oscuri. Non si sono visti Inferi per un lungo periodo,
comunque, non dall’ultima volta quando Voldemort era potente … Lui ha ucciso un
numero sufficiente di persone da mettere in piedi un esercito, certamente. Questo è il
posto, Harry, proprio qui …”
Erano vicino ad un piccola, graziosa casetta in pietra circondata da un giardino. Harry
era troppo impegnato a digerire l’orribile idea degli Inferi per prestare attenzione a
qualsiasi altra cosa, ma non appena raggiunsero il cancello d’entrata, Silente si fermò di
colpo e Harry gli finì addosso.
“Oh santo cielo. Oh cielo, cielo, cielo.”
Harry seguì il suo sguardo sul sentiero che si snodava accuratamente davanti e si sentì
mancare. La porta di ingresso penzolava fuori dai cardini.
Silente gettò un rapido sguardo avanti e indietro la strada. Sembrava alquanto deserta.
“Fuori la bacchetta e seguimi, Harry,” disse con calma.
Aprì il cancello e camminò rapidamente e in silenzio sul sentiero del giardino, con Harry
alle calcagna, poi spinse la porta d’ingresso molto lentamente, con la bacchetta alzata e
pronta.
“Lumos.”
La punta della bacchetta di Silente si illuminò, gettando la sua luce su un angusto
corridoio. Alla sinistra, un’altra porta era aperta. Stringendo la bacchetta illuminata,
Silente camminò nel salotto con Harry sempre immediatamente dietro di lui.
Una scena di totale devastazione si presentò ai loro occhi. Un grande orologio a pendolo
giaceva ridotto in pezzi ai loro piedi, il quadrante rotto, il pendolo che giaceva al di fuori
dalla cassa come una spada abbandonata. Un pianoforte era di lato, i tasti sparpagliati
sul pavimento. Le rovine di un lampadario a bracci penzolavano affianco. I cuscini
giacevano svuotati, le piume fuoriuscivano lentamente dagli squarci sui lati; frammenti
di vetro e porcellane giacevano come polvere su ogni cosa. Silente alzò la sua bacchetta
ancora più in alto, così che la sua luce fosse puntata sui muri, dove una sostanza rosso
scuro e gelatinosa era stata schizzata sulla carta da parati. Un piccolo respiro di Harry
fece voltare Silente.
“Non molto attraente, no?” Disse gravemente. “Si, qualcosa di orribile è accaduto qui.”
Silente si mosse con cautela nel mezzo della stanza, scrutando minuziosamente i rottami
ai suoi piedi. Harry lo seguì, guardandosi intorno, mezzo spaventato per cosa poteva
scoprire nascosto tra le rovine del piano o del sofà capovolto, ma non c’era alcun segno di
un corpo.
“Forse c’è stata una lotta e – e l’hanno trascinato via, Professore?” Harry suggerì,
cercando di non immaginare quanto malamente dovesse essere ferito un uomo per
lasciare quelle macchie che imbrattavano i muri.
“Non credo,” disse Silente con calma, scrutando dietro una poltrona imbottita che
giaceva di lato.
“Lei pensa che lui sia …?”
“Ancora qui da qualche parte? Si.”
E senza preavviso, Silente si lanciò, immergendo la punta della sua bacchetta nel sedile
della poltrona che urlò, “Ohi!”
“Buona sera, Horace,” disse Silente raddrizzandosi di nuovo.
Harry rimase a bocca aperta. Dove una frazione di secondo prima c’era stata una
poltrona, ora c’era accovacciato un uomo enormemente grasso, calvo, vecchio che si
massaggiava il basso ventre e lanciava occhiatacce a Silente con occhi arrabbiati e pieni
di lacrime.
“Non c’era nessun bisogno di conficcare la bacchetta così forte,” disse bruscamente,
mettendosi con difficoltà in piedi. “Mi hai fatto male.”
La luce della bacchetta illuminò la sua testa lucida, i suoi occhi prominenti, i suoi
enormi, grigi baffi da tricheco, ed i bottoni luccicanti della giacca di velluto marrone che
indossava sopra un paio di pantaloni di un pigiama di seta lilla. La sua testa raggiungeva
a fatica il mento di Silente.
“Cosa mi ha tradito?” Grugnì non appena si mise in piedi, ancora massaggiando il basso
ventre, Sembrava sorprendentemente impassibile per uno che è stato appena scoperto
mentre fingeva di essere una poltrona.
“Mio caro Horace,” disse Silente, sembrando divertito, “se i Mangiamorte fossero davvero
venuti a chiamarti, il Marchio Nero sarebbe stato sulla casa.”
Il mago si batté una grassa mano sulla fronte.
“Il Marchio Nero,” borbottò. “Lo sapevo che c’era qualcosa … ah bene. Comunque non
avrei avuto tempo, avevo appena finito di ritoccare la mia tappezzeria quando siete
entrati nella stanza.”
Sospirò così forte da far fluttuare le punte dei suoi baffi.
“Gradisci la mia assistenza per ripulire?” Chiese Silente educatamente.
“Si grazie,” disse l’altro.
Si misero schiena contro schiena, il mago alto e magro ed il mago basso e grassottello, e
fecero ondeggiare le loro bacchette in uno stesso identico ampio movimento.
I mobili volarono indietro nelle loro posizioni originali, le decorazioni si riformarono a
mezz’aria, le piume entrarono nei cuscini, i libri strappati si ripararono da soli non
appena approdarono sugli scaffali, le lanterne ad olio salirono sui tavoli laterali e si
riaccesero; una vasta collezione di cornici d’argento ridotte in pezzi volarono luccicando
attraverso la stanza e discesero, intere e immacolate su una scrivania; strappi,
incrinature e buchi si rimarginarono ovunque, e le mura si pulirono da sole.
“Che tipo di sangue era, per inciso?” Domandò Silente sovrastando con la voce i rintocchi
del nuovamente immacolato orologio a pendolo.
“Sui muri? Drago,” urlò il mago di nome Horace, mentre, con un assordante stridio e
tintinnio, il lampadario a braccio si avvitava da solo al soffitto.
Ci fu un suono metallico finale del piano, e poi silenzio.
“Si, drago,” ripeté il mago in maniera loquace. “La mia ultima bottiglia, e i prezzi sono
alle stelle al momento. Ma può ancora essere riutilizzato.”
Si mosse pesantemente verso una piccola bottiglia di cristallo che era sulla credenza e la
mise davanti alla luce, esaminando il liquido denso al suo interno.
“Hmm. Un po’ impolverato.”
Mise la bottiglia a posto sulla credenza e sospirò. Fu allora che il suo sguardo cadde su
Harry.
“Oh,” disse, mentre i suoi occhi larghi e rotondi volavano sulla fronte di Harry e sulla
cicatrice a forma di saetta che la solcava. “Oh!”
“Lui,” disse Silente, muovendosi come per fare le presentazioni, “è Harry Potter. Harry,
lui è un mio vecchio amico e collega, Horace Slughorn.”
Slughorn si girò verso Silente, con un’espressione furbesca. “Così questo è il modo con
cui tu pensi di persuadermi, non è vero? Bene, la risposta è no, Albus.”
Spinse via Harry, volse risolutamente il viso dall’altro lato con l’aria di un uomo che
cerca di resistere alle tentazioni.
“Suppongo che possiamo berci un drink, dopo tutto?” chiese Silente. “Alla salute dei
vecchi tempi?”
Slughorn esitò.
“Va bene allora, un drink,” disse senza alcuna grazia.
Silente sorrise ad Harry e gli porse una sedia non dissimile da quella che Slughorn aveva
recentemente interpretato, che stava proprio accanto al fuoco che bruciava nuovamente
e ad una lampada ad olio che brillava intensamente. Harry prese posto con la chiara
impressione che Silente per qualche ragione, voleva tenerlo il più visibile possibile.
Certamente quando Slughorn, che era impegnato con caraffe e bicchieri, si voltò di nuovo
verso la stanza, i suoi occhi caddero immediatamente su Harry.
“Mah,” disse, guardando rapidamente altrove come se temesse di ferirsi gli occhi. “Ecco
…” Diede un drink a Silente, che si era messo a sedere senza invito, spingendo il vassoio
a Harry, e poi sprofondò nei cuscini del riparato sofà e in un silenzio scontento. Le sue
gambe erano così corte che non toccavano il pavimento.
“Bene, come te la passi Horace?” Chiese Silente.
“Non troppo bene,” disse Slughorn subito. “Torace debole. Affannato. Anche i
reumatismi. Non mi posso più muovere come ero abituato. Certo, questo è quanto ci
aspetta. L’età. La stanchezza.”
“E tuttavia ti sei dovuto muovere abbastanza velocemente per prepararci un tale
benvenuto con un così breve preavviso,” disse Silente. “Non puoi aver avuto più di tre
minuti di preavviso?”
Slughorn rispose, per metà irritato e per metà orgoglioso, “Due. Non ho sentito il mio
Incantesimo Bloccaintrusi, stavo facendo un bagno. Comunque,” aggiunse severamente,
dando l’impressione di fare un passo indietro, “rimane il fatto che sono un uomo vecchio,
Albus. Un vecchio uomo stanco che si è guadagnato il diritto ad una vita tranquilla con
qualche comodità.”
Certamente aveva queste cose, pensò Harry, guardando intorno la stanza. L’aria sapeva
di chiuso e era in disordine, eppure nessuno avrebbe potuto dire che non era
confortevole; c’erano morbide sedie e poggiapiedi, bevande e libri, scatole di cioccolatini e
cuscini ben imbottiti. Se Harry non avesse conosciuto chi viveva lì, avrebbe ipotizzato
un’anziana signora ricca e carica di fronzoli.
“Non sei ancora vecchio quanto me, Horace,” disse Silente.
“Bene, forse dovresti pensare al pensionamento anche tu,” disse Slughorn in maniera
diretta. I suoi occhi a forma di pallida uva spina avevano scoperto la mano ferita di
Silente. “Le tue reazioni non sono più quelle di una volta, vedo.”
“Hai proprio ragione,” disse Silente serenamente, tirando indietro la manica per rivelare
la punta di quelle dita bruciate e annerite; la loro vista fece venire ad Harry spiacevoli
brividi sulla nuca. “Indubbiamente sono più lento di come ero. Ma d’altro canto …”
Alzò le spalle e spalancò le braccia, come per dire che l’età ha le sue compensazioni, e
Harry notò un anello sulla mano ferita che non aveva mai visto indossare da Silente
prima. Era largo, di fattura piuttosto rozza e di un materiale che sembrava oro, ed aveva
incastonata una pesante pietra nera spaccata proprio nel mezzo. Anche gli occhi di
Slughorn indugiarono per un momento sull’anello, e Harry notò un lieve cipiglio
increspare per un attimo la sua ampia fronte.
“Così, tutte queste precauzioni contro gli intrusi, Horace … sono a beneficio dei
Mangiamorte o mie?” domandò Silente.
“Cosa potrebbero volere i Mangiamorte da un povero vecchio malridotto e rimbecillito
come me?” domandò Slughorn.
“Immagino che avrebbero voluto che tu deviassi il tuo considerevole talento verso la
coercizione, tortura e morte,” disse Silente. “Mi stai veramente dicendo che non sono
ancora venuti a reclutarti?”
Slughorn guardò Silente funestamente per un momento, poi mormorò, “Non ho dato loro
modo. E’ da un anno che mi sposto continuamente. Mai fermo in un porto per più di una
settimana. In movimento da una casa Babbana ad un’altra – i proprietari di questo posto
sono in vacanza alle Canarie – è stato molto piacevole, mi dispiacerà lasciarlo. È
abbastanza semplice una volta che sai come fare, con un semplice Incantesimo di
Congelamento su questi assurdi allarmi antifurto che usano al posto degli Spioscopi e ci
si assicura che i vicini non si accorgano di nulla mentre si porta dentro il pianoforte.
“Ingegnoso,” disse Silente. “Ma suona un’esistenza piuttosto stancante per un vecchio
rimbecillito malconcio in cerca di una vita serena. Ora, se tu tornassi ad Hogwarts –“
“Se stai per dirmi che la mia vita sarebbe più tranquilla in una scuola piena di pesti,
risparmiati il fiato, Albus! Anche se mi sono tenuto nascosto, mi hanno raggiunto alcune
strane voci da quando Dolores Umbridge vi ha lasciato! Se è così che tratti gli insegnanti
in questi giorni –“
“La professoressa Umbridge è entrata in conflitto con una mandria di centauri,” disse
Silente. “Credo che tu, Horace, avresti avuto tanto buon senso da non incamminarti a
grandi passi nella foresta e chiamare una mandria di centauri arrabbiati «sporchi
mezzosangue».”
“Questo è quello che ha fatto?” disse Slughorn. “Idiota di una donna. Non mi è mai
piaciuta.”
Harry soffocò una risatina e sia Silente sia Slughorn si girarono a guardarlo.
“Scusate,” disse Harry frettolosamente. “È solo che – nemmeno a me è piaciuta.”
Silente si alzò alquanto improvvisamente.
“Stai andando?” domandò Slughorn immediatamente, con l’aria speranzosa.
“No, mi stavo chiedendo se potevo utilizzare il tuo bagno,” disse Silente.
“Oh,” disse Slughorn, chiaramente deluso. “La seconda porta sulla sinistra in fondo al
corridoio.”
Silente si allontanò a grandi passi dalla stanza. Non appena la porta si chiuse dietro di
lui, ci fu silenzio. Dopo pochi istanti, Slughorn si mise in piedi e sembrò incerto su cosa
fare. Diresse uno sguardo furtivo ad Harry, poi si diresse verso il fuoco e girò la schiena
verso questo, riscaldando il suo largo fondoschiena.
“Non pensare che io non sappia perché ti ha portato qui,” disse improvvisamente.
Harry semplicemente guardò Slughorn. Gli occhi umidicci di Slughorn scivolarono sulla
cicatrice di Harry, questa volta cogliendo anche il resto della sua faccia.
“Somigli molto a tuo padre.”
“Si, mi è stato detto,” disse Harry.
“Eccetto che per gli occhi. Hai –“
“Si, gli occhi di mia madre.” Harry l’aveva sentito così tante volte che lo trovava un po’
logorante.
“Mah. Si, bene, un insegnante non dovrebbe avere dei preferiti, certamente, ma lei era
una delle mie preferite. Tua madre,” aggiunse Slughorn, in risposta allo sguardo
interrogativo di Harry. “Lily Evans. Una delle alunne più brillanti a cui io abbia mai
insegnato. Vivace, sai. Ragazza affascinante. Ero solito dirle che avrebbe dovuto stare
nelle mia Casa. E di solito ricevevo indietro risposte molto impertinenti.”
“Quale era la sua Casa?”
“Ero il Capo dei Serpeverde,” disse Slughorn. “Ohm ora,” andò avanti velocemente,
guardando l’espressione sulla faccia di Harry e ammonendolo con il suo dito tozzo, “non
vorrai prendermi in antipatia per questo!. Tu sarai Grifondoro come lei, suppongo. Si, di
solito succede nelle famiglie. Sebbene non sempre. Hai sentito di Sirius Black? Devi
averne sentito – è stato sui giornali per lo scorso paio d’anni – è morto poche settimane fa
-!
Fu come se una mano invisibile torcesse gli intestini di Harry e li tenesse stretti.
“Bene, comunque, era un grande amico di tuo padre a scuola. L’intera famiglia Black era
stata nella mia Casa, invece Sirius finì nei Grifondoro! Vergogna – era un ragazzo di
talento. Ebbi suo fratello, Regulus, quando arrivò, ma mi sarebbe piaciuta la serie
completa.”
Suonò come un collezionista entusiasta la cui offerta fosse stata superata ad un’asta.
Apparentemente perso nelle sue memorie, guardava il muro opposto girandosi
pigramente sul posto in modo da assicurare un calore uniforme al suo di dietro.
“Tua madre era Babbana di nascita, certamente. Non ci potevo credere quando lo scoprii.
Pensavo che doveva essere purosangue, era così brava.”
“Una delle mie migliori amiche è Babbana di nascita,” disse Harry, “ ed’è la migliore del
nostro anno.”
“Strano come a volte capiti, no?” disse Slughorn.
“No davvero,” disse Harry freddamente.
Slughorn guardò verso di lui sorpreso.
“Non devi pensare che io abbia dei pregiudizi!” disse. “No, no, no” Non ho appena detto
che tua madre era una delle mie studentesse preferite? E c’era anche Dirk Cresswell
nell’anno dopo il suo – ora capo dell’Ufficio Relazioni con i Goblin, certamente – un altro
Babbano di nascita, uno studente molto dotato, e ancora mi da delle eccellenti
informazioni sugli avvenimenti alla Gringotts!”
Saltellava su e giù un po’, sorridendo in maniera soddisfatta, mentre indicava sulla
credenza le molte scintillanti fotografie incorniciate, ognuna popolata con piccoli abitanti
in movimento.
“Tutti i miei ex-studenti, tutti assunti. Puoi notare Barnabas Cuffe, editore della Gazzetta
del Profeta, lui è sempre interessato ad ascoltare le mie opinioni sulle le notizie del
giorno. E Ambrosius Flume, di Mielandia – un cesto ogni compleanno, e tutto perchè io
gli diedi un’introduzione a Ciceron Harkiss che gli procurò il suo primo lavoro. E dietro –
puoi vederla se solo sporgi il collo – quella è Gwenog Jones, che è il capitano de Le Arpie
di Holyhead … la gente rimane sempre meravigliata nel sentire che sono in rapporti
privilegiati con le Arpie, e ho biglietti gratis ogni qualvolta li voglio!”
Questo pensiero sembrò rallegrarlo enormemente.
“E tutte queste persone sanno dove è finito lei, in modo da mandarle tutta questa roba?”
domandò harry, che non poté fare a meno di meravigliarsi perché i Mangiamorte non
avessero ancora seguito le tracce di Slughorn se cesti di dolci, biglietti del Quidditch e
visitatori desiderosi dei suoi consigli e opinioni potevano trovarlo.
Il sorriso scivolò dalla faccia si Slughorn così velocemente come il sangue dai muri.
“Certamente no,” disse, guardando giù verso Harry. “Ho perso i contatti con tutti da un
anno.”
Harry aveva l’impressione che le parole scioccassero Slughorn stesso, sembrò alquanto
sconvolto per un momento. Poi scrollò le spalle.
“Comunque … il mago prudente tiene giù la testa in questi periodi. Va benissimo che
Silente parli, ma occupare un posto ad Hogwarts proprio ora sarebbe equivalente a
dichiarare la mia pubblica alleanza all’Ordine della Fenice. Anche se sono sicuro che
sono degni di ammirazione e coraggiosi e tutto il resto, non sono personalmente attratto
dal loro tasso di mortalità –“
“Non è necessario unirsi all’Ordine per insegnare ad Hogwarts,” disse Harry, che non
riuscì a trattenere una nota di derisione nella sua voce. Era difficile simpatizzare con
l’esistenza confortevole di Slughorn quando si ricordava di Sirius, rannicchiato in una
caverna e nutrito di topi. “Molti degli insegnanti non ne fanno parte, e nessuno di loro è
stato mai ucciso – certo, senza contare Raptor, ma lui ha avuto quello che si meritava
considerando che stava lavorando con Voldemort.”
Harry era sicuro che Slughorn doveva essere uno di quei maghi che non potevano
sopportare di udire il nome di Voldemort pronunciato ad alta voce e non fu impreparato:
Slughorn ebbe un brivido e un grido di protesta, che Harry ignorò.
“Penso che lo staff sia più al sicuro della maggior parte della popolazione finché il preside
è Silente; si presume che lui sia l’unico che Voldemort abbia mai temuto, o no?” proseguì
Harry.
Slughorn fissò lo sguardo nel vuoto per un momento o due. Sembrava che stesse
riflettendo sulle parole di Harry.
“Bene si, è vero che Colui che Non Deve Essere Nominato non ha mai cercato uno
scontro con Silente,” mormorò con riluttanza. “E suppongo che si potrebbe dimostrare
che dal momento che non mi sono unito ai Mangiamorte, Colui che Non Deve Essere
Nominato difficilmente mi può considerare un amico … in tal caso, io potrei essere più al
sicuro se fossi un po’ più vicino ad Albus … non posso fingere che la morte di Amelia
Bones non mi abbia scosso … se lei, con tutti i contatti e la protezione del Ministero …”
Silente rientrò nella stanza e Slughorn sobbalzò come se avesse dimenticato che era in
casa.
“Oh, eccoti, Albus,” disse. “Ci hai messo molto tempo. Disturbi di stomaco?”
“No, stavo semplicemente leggendo le riviste Babbane,” disse Silente. “Adoro i modelli per
i lavori a maglia. Bene, Harry, abbiamo abusato dell’ospitalità di Horace abbastanza.;
penso che sia tempo per noi di andare.”
Per niente riluttante ad obbedire, Harry balzò in piedi. Slughorn sembrò colto di
sorpresa.
“State andando?”
“Si, certo. Penso di riconoscere una causa persa quando ne vedo una.”
“Persa … ?”
Slughorn sembrò agitato. Si gingillò i grassi pollici e si agitò con irrequietezza non
appena vide Silente allacciarsi il mantello da viaggio e Harry chiudere la lampo della
giacca.
“Bene, mi spiace che tu non voglia il lavoro, Horace,”disse Silente, alzando la mano ferita
in un saluto di commiato. “Hogwarts sarebbe stata felice di vederti tornare ancora.
Malgrado le nostre misure di sicurezza fortemente aumentate, sarai sempre il benvenuto
per una visita, se tu lo desiderassi.”
“Si … bene … molto generoso …. Come dire …”
“Arrivederci, allora.”
“Arrivederci,” disse Harry.
Erano arrivati alla porta d’ingresso quando ci fu un urlo dietro di loro.
“Va bene, va bene, lo farò!”
Silente si girò a guardare Slughorn che stava senza fiato sull’uscio del salotto.
“Abbandonerai il pensionamento?”
“Si, si,” disse Slughorn con impazienza, “Devo essere matto, ma sì,”
“Fantastico,” disse Silente, sorridendo radiosamente. “Allora, Horace, ti vedremo il primo
settembre.”
“Si, suppongo di si,” grugnì Slughorn.
Quando si mossero sul sentiero del giardino, la voce di Slughorn riecheggiò dietro di loro,
“vorrò un aumento di stipendio, Silente!”
Silente soffocò una risata. Il cancello del giardino si chiuse dietro di loro, e si diressero
indietro giù per la collina attraverso una nebbia scura e avvolgente.
“Ben fatto, Harry,” disse Silente.
“Ma io non ho fatto nulla,” disse Harry sorpreso.
“Oh si che hai fatto. Hai mostrato ad Horace esattamente cosa ci guadagnerà tornando
ad Hogwarts. Ti è piaciuto?”
“Ehm …”
Harry non era sicuro se Slughorn gli piaceva o meno. Riteneva che fosse a suo modo una
persona gradevole, ma gli era anche sembrato vanitoso e, nonostante dicesse il contrario,
troppo sorpreso del fatto che una Babbana di nascita potesse diventare una buona
strega.
“Horace,” disse Silente, sollevando Harry dalla responsabilità di dire qualcosa
sull’argomento,“adora i comfort. Inoltre gli piace la compagnia di persone famose, di
successo e di potere. Gli piace la sensazione che lui influenzi queste persone. Non ha mai
voluto occupare il trono lui stesso; preferisce stare dietro le quinte – più spazio per
allargarsi, vedi. È sua abitudine selezionare con attenzione i suoi «preferiti» ad Hogwarts,
a volte per la loro ambizione o cervello, altre volte per il loro fascino o talento, e ha una
straordinaria abilità nel scegliere quelli che stanno per diventare eccezionali nei loro vari
ambiti. Horace formò una specie di club dei suoi preferiti con lui al centro,
introducendoli ai membri del club e fornendo utili contatti, e raccogliendo sempre
qualche vantaggio indietro, che sia una scatola gratis dei suoi ananas canditi preferiti o
la possibilità di raccomandare il prossimo membro junior dell’Ufficio Relazioni con i
Goblin.”
Ad Harry venne immediatamente in mente la vivida immagine di un grosso ragno gonfio,
che tesse la tela intorno a sé, tirando il filo qui e là per attirare il suo ampio e succoso
bottino di mosche più vicino.
“Ti dico tutto ciò,” continuò Silente, “non per metterti contro Horace – o, come potremmo
chiamarlo ora, Professor Slughorn – ma per metterti in guardia. Indubbiamente cercherà
di reclutarti. Tu saresti il gioiello della sua collezione; «Il Ragazzo Sopravvissuto» … o,
come ti chiamano in questi giorni, «Il Prescelto»,”
A queste parole, una brivido di freddo, che non aveva nulla a che fare con la nebbia
circostante, scese su Harry. Si ricordò le parole che aveva udito poche settimane prima,
parole che avevano per un significato particolare e terribile:
Nessuno dei due può vivere se l'altro sopravvive …
Silente aveva smesso di camminare, all’altezza della chiesa che avevano passato prima.
“E questo è tutto, Harry. Se vuoi aggrapparti al mio braccio.”
Questa volta preparato, Harry era pronto per la Materializzazione, ma la trovò ancora
poco piacevole. Quando la pressione scomparve e fu di nuovo in grado di respirare, era in
un viottolo di campagna accanto a Silente e guardando avanti alla silhouette del suo
secondo edificio preferito al mondo: la Tana. Nonostante la sensazione di paura che lo
aveva appena attraversato, il suo spirito non poté fare a meno di cambiare alla sua vista.
Ron era lì dentro … e così anche la Signora Weasley, che cucinava meglio di chiunque
altro lui conoscesse …”
“Se non ti spiace, Harry,” disse Silente, non appena oltrepassarono il cancello, “mi
piacerebbe scambiare due parole con te prima di separarci. In privato. Forse qui?”
Silente indicò uno sgabuzzino di pietra diroccato dove i Weasley tenevano i manici di
scopa. Un pò perplesso, Harry seguì Silente attraverso la porta scricchiolante in uno
spazio un pò più piccolo di una credenza. Silente illuminò la punta della sua bacchetta,
così che risplendesse come una torcia, e sorrise verso Harry.
“Spero mi perdonerai per averne fatto menzione, Harry, ma sono soddisfatto e anche un
pizzico orgoglioso di quanto bene tu sembri tenere duro dopo tutto quello che è successo
al Ministero. Permettimi di dirti che penso che Sirius sarebbe stato orgoglioso di te.”
Harry deglutì, la sua voce sembrava averlo abbandonato. Non credeva che avrebbe
potuto resistere a parlare di Sirius; era stato doloroso abbastanza ascoltare Zio Vernon
parlarne. “Il tuo padrino è morto?” e ancora peggio sentire il nome di Sirius buttato lì
casualmente da Slughorn.
“È stato crudele,” disse Silente gentilmente, “che tu e Sirius abbiate avuto così poco
tempo per stare insieme. Una fine brutale a quello che avrebbe dovuto essere un lungo e
felice rapporto.”
Harry annuì, i suoi occhi fissavano con risolutezza il ragno che si stava arrampicando sul
cappello di Silente. Sapeva che Silente aveva capito, che addirittura poteva sospettare
che appena fino a quando non era arrivata la sua lettera, Harry aveva trascorso quasi
tutto il tempo dai Dursley sdraiato sul suo letto, rifiutando il cibo, e stando alla finestra
appannata, pieno di un freddo vuoto che gli veniva da associare ai Dissennatori.
“È difficile,” disse finalmente Harry, con un filo di voce, “anche solo rendermi conto che
non mi scriverà più.”
I suoi occhi gli bruciarono improvvisamente e sbattè le palpebre. Si sentì stupido ad
ammetterlo, ma il fatto che aveva avuto qualcuno fuori da Hogwarts che si preoccupava
di quello che gli succedeva, quasi come un genitore, era stata una delle cose migliori
dello scoprire il suo padrino … e ora la posta via gufo non gli avrebbe mai più portato
tale consolazione …
“Sirius ha rappresentato molto per te di quello che mai tu prima avevi avuto,” disse
Silente gentilmente, “Naturalmente, la perdita è devastante …”
“Mentre ero dai Dursley,” interruppe Harry, con una voce che diventava più forte, “ho
capito che non posso ritirarmi o crollare. Sirius non avrebbe voluto questo, no? E
comunque la vita è troppo corta … Guardi a Madama Bones, a Emmeline Vance … potrei
essere io il prossimo, o no? Ma se così fosse,” disse fieramente guardando diritto negli
occhi blu di Silente che risplendevano alla luce della bacchetta, “mi assicurerò di portare
con me tanti Mangiamorte quanti potrò, e anche Voldemort se sarò in grado di farlo.”
“Hai parlato proprio come il vero figlio di tuo padre e tua madre e il degno figlioccio di
Sirius!” disse Silente, con una pacca di approvazione sulla schiena di Harry. “Mi tolgo il
cappello di fronte alle tue parole – o meglio lo farei, se io non avessi paura di inondarti di
ragni.”
“E ora, Harry, in merito ad un argomento affine … ho dedotto che hai letto la Gazzetta
del profeta nelle scorse due settimane?”
“Si,” disse Harry, con il cuore che batteva un po’ più velocemente.
“Quindi tu avrai visto che le notizie non sono semplicemente trapelate, è stata una vera
inondazione di notizie, riguardo alla tua avventura nella Stanza delle Profezie?”
“Si,” disse ancora Harry. “E ora tutti sanno che io sono quello –“
“No, non lo sanno,” interruppe Silente. “Ci sono solo due persone sulla faccia della terra
a conoscenza del contenuto completo della profezia fatta su te e Lord Voldemort, e
stanno entrambe in questo puzzolente stanzino delle scope pieno di ragni. È vero,
comunque, che molti hanno indovinato, correttamente, che Voldemort mandò i suoi
Mangiamorte a rubare una profezia, e che la profezia riguardava te.
“Ora, io penso di avere ragione nell’affermare che tu non hai detto a nessuno che tu sai
cosa diceva la profezia?”
“E’ così,” disse Harry.
“Una saggia decisione, tutto sommato,” disse Silente. “Sebbene ritengo che tu dovresti
fare un’eccezione a favore dei tuoi amici, il sig. Ronald Weasley e la Signorina Hermione
Granger. Si,” continuò, quando Harry lo guardò stupito, “penso che dovrebbero sapere.
Rendi loro un cattivo servizio non confidando loro questa cosa così importante.”
“Io non volevo…“
“… preoccuparli o spaventarli?” disse Silente, scrutando Harry dall’alto dei suoi occhiali
a mezzaluna. “O forse, non volevi confessare che tu stesso sei preoccupato e spaventato?
Tu hai bisogno dei tuoi amici, Harry. Come tu hai detto così giustamente, Sirius non
avrebbe voluto che tu ti chiudessi in te stesso.”
Harry non disse nulla, ma Silente non sembrò aspettare una risposta. Continuò,
“Passando ad un altro argomento, sebbene collegato, è un mio desiderio che tu prenda
lezioni private con me quest’anno.”
“Private… con lei?” disse Harry, sorpreso fuori dal suo silenzio preoccupato.
“Si. Penso che è tempo che io dia una mano più grande alla tua istruzione.”
“Cosa mi insegnerà, Signore?”
“Oh, un po’ di questo e un po’ di quello,” disse Silente con leggerezza.
Harry aspettò speranzoso, ma Silente non aggiunse particolari, così gli domando
qualcos’altro che lo aveva un po’ infastidito.
“Se prenderò lezioni da lei, non dovrò più avere lezioni di Occlumanzia da Piton, no?”
“Professor Piton, Harry … comunque no, non dovrai.”
“Bene,” disse Harry con sollievo, “perché erano uno…“
Si fermò, attento a non dire ciò che veramente pensava.
“Penso che la parola «fiasco» sarebbe quella giusta in questo caso,” disse Silente,
annuendo.
Harry rise.
“Bene, questo significa che non vedrò molto il Professor Piton d’ora in avanti,” disse,
“perché non mi lascerà frequentare Pozioni senza che io abbia un «Eccellente» al mio
G.U.F.O., che so di non avere avuto.”
“Non contare i tuoi G.U.F.O. prima che ti siano consegnati,” disse Silente gravemente.
“Cosa che, ora che ci penso, dovrebbero avvenire proprio oggi, più tardi. Ora, altre due
cose, Harry, prima di separarci.
Per prima cosa, vorrei che tu tenessi il tuo mantello dell’Invisibilità con te sempre da
questo momento in poi. Anche all’interno di Hogwarts. Per ogni evenienza, mi capisci?”
Harry annuì.
“E infine, mentre sei qui, la Tana è stata dotata delle più alte misure di sicurezza che il
Ministero della Magia possa fornire. Queste misure possono causare un certo numero di
inconvenienti ad Arthur e Molly – tutta la loro posta, per esempio, viene ispezionata al
Ministero prima di essere spedita qui. Loro non ci fanno caso, il loro unico interesse è la
tua sicurezza. Comunque potrebbe essere una magra ricompensa se tu rischiassi l’osso
del collo mentre sei da loro.”
“Capisco,” disse Harry velocemente.
“Molto bene, allora,” disse Silente, aprendo la porta dello stanzino delle scope ed uscendo
nel cortile. “Vedo una luce in cucina. Non priviamo Molly più a lungo della possibilità di
lamentasi di quanto sei sciupato.”
CAPITOLO CINQUE
UN ECCESSO DI FLEMMA
Harry e Silente si avvicinarono alla porta posteriore della Tana, come al solito circondata
dagli usuali rifiuti come vecchi stivaloni di gomma e calderoni arrugginiti. Harry poteva
sentire il sommesso chiocciare delle galline addormentate provenire da un capanno
distante. Silente bussò tre volte ed Harry colse un immediato movimento al di là della
finestra della cucina.
“Chi è?” domandò una voce nervosa che riconobbe per quella della signora Weasley.
“Annunciatevi!”
“Sono io, Silente, accompagno Harry.”
La porta si aprì immediatamente. La bassina e paffutella signora Weasley era ritta sulla
soglia, con indosso una vecchia vestaglia verde.
“Harry, caro! Scusami, Albus, mi hai fatto prendere uno spavento, avevi detto di non
contare sul vostro arrivo prima del mattino!”
“Siamo stati fortunati,” rispose Silente, guidando Harry oltre la soglia. “Slughorn si è
dimostrato molto più facile da convincere di quanto mi aspettavo. Per merito di Harry,
naturalmente. Ah, salve Ninfadora!”
Harry si guardò intorno e vide che la signora Weasley non era da sola, malgrado l’ora
tarda. Una giovane strega, con il pallido viso a forma di cuore e bruni capelli color topo,
era seduta al tavolo stringendo strettamente tra le mani una grande tazza.
“Salve, Professore,” disse. “Ciao, Harry”
“Ciao, Tonks”
Harry pensò che sembrava contratta, persino ammalata, e che avesse qualcosa di forzato
nel sorriso. Certamente aveva un aspetto meno colorito del solito senza quella sua tipica
tonalità di capelli rosa gomma da masticare.
“Sarà meglio che vada,” disse velocemente, alzandosi e tirandosi il cappotto sulle spalle.
“Grazie per il the e per la simpatia, Molly.”
“Per favore, non andartene a causa mia,” disse Silente con cortesia, “Non posso restare,
ho argomenti urgenti da discutere con Rufus Scrimgeour.”
“No, no, devo proprio andare,” disse Tonks, senza incrociare lo sguardo di Silente. “
’Notte…”
“Cara, perché non vieni a cena nel weekend, vengono anche Remus e Malocchio…?”
“No, veramente, Molly… grazie lo stesso… Buona notte a tutti.”
Tonks si affrettò nel cortile oltrepassando Silente ed Harry; pochi passi dopo i gradini
d’ingresso, fece dietrofront e svanì nell’aria. Harry fece caso allo sguardo preoccupato
della signora Weasley.
“Bene, ti vedrò ad Hogwarts, Harry,” disse Silente. “Abbiti cura. Molly, sempre ai tuoi
ordini.”
Fece un piccolo inchino verso la Signora Weasley e seguì Tonks, svanendo esattamente
nel medesimo punto. La signora Weasley chiuse la porta sul cortile vuoto e guidò Harry,
spingendolo per le spalle, nella piena luce della lanterna sul tavolo per giudicarne
l’aspetto.
“Sei come Ron,” sospirò, squadrandolo dall’alto in basso. “Entrambi sembrate essere
stati colpiti da un Incantesimo Allungante. Giuro che Ron è cresciuto di dieci centimetri
dall’ultima volta che gli ho comprato la divisa scolastica. Hai fame, Harry?
“Oh, sì,” rispose Harry, che si era appena reso conto di quanta fame avesse.
“Siediti, caro, mentre ti cucino qualcosa.”
Appena Harry si fu seduto, un peloso gatto fulvo col muso schiacciato gli saltò sulle
ginocchia e vi si sistemò facendo le fusa.
“Allora Hermione è qui?” domandò allegramente carezzando Grattastinchi dietro le
orecchie.
“Oh sì, è arrivata l’altro ieri,” rispose la signora Weasley mentre colpiva una capiente
pentola d’acciaio con la bacchetta. Questa balzò sulla stufa con un sonoro fragore e iniziò
a bollire all’istante. “Sono tutti a letto, naturalmente, non ti aspettavamo ancora per
molte ore. Ecco…”
Diede un altro colpetto alla pentola. Questa si sollevò in aria, volò verso Harry, e si
inclinò. La signora Weasley vi fece scivolare una ciotola al di sotto giusto in tempo per
intercettare il denso e fumante getto di minestra di cipolle.
“Pane, caro?”
“Grazie, signora.”
Lei agitò la bacchetta sopra la spalla, un filone di pane ed un coltello volarono
graziosamente fino a posarsi sul tavolo; mentre il pane si affettava da solo e la pentola
ritornava sulla stufa, La signora Weasley si sedette di fronte a lui.
“E così hai persuaso Horace Slughorn ad accettare il lavoro?”
Harry annuì, la bocca così piena di minestra bollente da non poter parlare.
“Insegnò ad Arthur e me,” raccontò la signora Weasley. “È stato ad Hogwarts per
generazioni, iniziando all’incirca nello stesso periodo di Silente, credo. Ti è piaciuto?”
Con la bocca di nuovo piena di pane, Harry scrollò le spalle e scosse la testa in modo
vago.
“Capisco cosa vuoi dire,” disse la signora Weasley annuendo prudentemente a sua volta.
“Naturalmente sa essere affascinante quando vuole, ma ad Arthur non è mai piaciuto
molto. Il Ministero è pieno di passati pupilli di Slughorn, è sempre stato incline a
raccomandare qualcuno, ma non ha mai speso molto tempo per Arthur – non gli
sembrava che fosse uno con grandi abilità e ambizioni. Be’, questo dimostra che anche
Slughorn può sbagliare. Non so se Ron te l’ha detto in qualcuna delle sue lettere – è
appena successo – ma Arthur è stato promosso!”
Harry inghiottì un grosso boccone di minestra bollente e gli sembrò che la gola
diventasse arroventata. “Grande!” ansimò.
“Sei un tesoro,” disse la signora Weasley con un gran sorriso, forse scambiandone gli
occhi lucidi per l’emozione alla notizia. “Sì, Rufus Scrimgeour ha predisposto diversi
nuovi uffici in seguito alla situazione attuale, ed Arthur è stato messo a capo dell’Ufficio
per il Ritrovamento e la Confisca di Incantesimi Difensivi e Oggetti Protettivi Contraffatti.
È un lavoro importante, ha dieci persone che dipendono da lui ora.
“Cosa esattamente… ?”
“Be’, vedi, con tutto questo panico per Tu-Sai-Chi, cose strane sono state messe in
circolazione per essere vendute ovunque, cose che dovrebbero proteggere da Tu-Sai-Chi e
dai Mangiamorte. Puoi immaginare di quale genere di cose si tratti – cosiddette pozioni
protettive che non sono altro che brodo con una goccia di pus di bubotubero, o istruzioni
per fatture difensive che invece ti fanno cadere le orecchie… be’, alla fine si tratta per lo
più di gente proprio come Mundungus Fletcher, gente che non ha mai fatto un solo
giorno di lavoro onesto nella vita e sfrutta la paura di tutti, salvo che di tanto in tanto
spunta qualcosa di veramente malvagio. L’altro giorno Arthur ha confiscato una scatola
di Spioscopi stregati che quasi certamente era stata messa in giro da un Mangiamorte.
Capisci, allora, si tratta proprio di un lavoro molto importante, e gli ho detto che sarebbe
stato veramente stupido rifiutare per continuare a perdersi dietro spine elettriche e
tostapane e tutto il resto di quell’inutile ciarpame da Babbani.” La signora Weasley
terminò la tirata con uno sguardo arcigno, come se fosse stato Harry a suggerire che
fosse normale perdersi dietro alle spine elettriche.
“Il signor Weasley è ancora al lavoro?” chiese Harry.
“Si. Proprio così, è un pizzico in ritardo… Ha detto che sarebbe tornato verso
mezzanotte…”
Si voltò a guardare il grosso orologio poggiato in bilico su una pila di lenzuola, contenute
nella cesta dei panni lavati, riposta all’estremità del tavolo. Harry lo riconobbe
immediatamente: aveva nove lancette, ciascuna contrassegnata dal nome di un
componente della famiglia, e di solito era fissato ad una parete del soggiorno dei Weasley,
ma da dove si trovava adesso si poteva capire che la signora Weasley aveva preso
l’abitudine di portarlo con lei in tutta la casa. Ognuna delle nove lancette puntava su
“pericolo mortale”, in quel momento.
“È già da un po’ che è così,” disse la signora Weasley con un tono di voce che voleva far
sembrare casuale, “fin da quando Tu-Sai-Chi si è mostrato allo scoperto. Credo che tutti
siano in pericolo mortale, adesso… non credo che sia un fatto solo della nostra famiglia…
ma non conosco nessun altro che possegga un orologio come questo, perciò non posso
verificare. Oh!”
Con un’improvvisa esclamazione indicò il quadrante dell’orologio. La lancetta del signor
Weasley si era spostata su in viaggio.
“Arriva!”
E come previsto, un attimo dopo ci fu un colpo alla porta sul retro. La signora Weasley
balzò in piedi si affrettò a raggiungerla. Tenendo una mano sulla maniglia ed il volto
accostato al battente, chiese sommessamente, “Arthur, sei tu?”
“Sì,” giunse la voce affaticata del signor Weasley. “Ma potrei dirlo anche se fossi un
Mangiamorte, cara. Fai la domanda!”
“Oh, sinceramente…”
“Molly!”
“Va bene, va bene… Qual è la tua aspirazione più profonda?”
“Scoprire come fanno a volare gli aeroplani.”
La signora Weasley annuì e ruotò la maniglia, ma sembrava che il signor Weasley la
stesse trattenendo dall’altro lato in quanto la porta restò rigorosamente chiusa.
“Molly! Devo farti la domanda anche io, prima!”
“Arthur, veramente, è proprio insensato…!”
“Come ti piace che io ti chiami quando siamo soli insieme?”
Per quanto debole fosse la luce della lanterna, Harry era certo che la signora Weasley
fosse arrossita violentemente; lui stesso sentì improvvisamente un fiotto di calore alle
orecchie ed al collo, inghiottì velocemente la minestra, sbattendo il cucchiaio sul bordo
della ciotola per produrre il massimo rumore possibile.
“Molly-molle,” sussurrò la mortificata signora Weasley in una fessura sul bordo della
porta.
“Giusto,” disse il signor Weasley. “Ora puoi farmi entrare.”
La signora Weasley aprì la porta rivelando il marito, un mago magro e stempiato con un
paio di occhiali bordati di corno che indossava un polveroso mantello lungo da viaggio.
“Ancora non capisco perché dobbiamo ripetere questa storia tutte le volte che torni a
casa,” affermò la signora Weasley, ancora rosa in volto mentre aiutava il marito a
togliersi il mantello. “Voglio dire, un Mangiamorte avrebbe potuto obbligarti e rivelargli la
risposta prima di prendere il tuo posto!”
“Lo so, cara, ma è la procedura del Ministero, ed io devo dare l’esempio. Che buon
profumino… minestra di cipolle?”
Il signor Weasley si voltò speranzoso verso il tavolo.
“Harry! Non ti aspettavamo fino al mattino!”
Si strinsero la mano, e il signor Weasley si lasciò cadere nella sedia accanto a quella di
Harry mentre la signora Weasley metteva anche davanti a lui una scodella di minestra.
“Grazie, Molly. È stata una dura notte. Qualche idiota ha iniziato a vendere Medaglie
Metamorfiche. Basta infilarle al collo per essere in grado di cambiare il proprio aspetto a
piacere. Centomila travestimenti, tutto per dieci Galeoni!”
“E cosa accade veramente se uno l’infila al collo?”
“La maggior parte delle volte si diventa solo di un uniforme e sgradevole color arancione,
ma ad un paio di persone sono anche spuntate verruche grandi come tentacoli per tutto
il corpo. Come se al S.Mungo non ci fosse già abbastanza da fare!”
“Sembra una di quelle cose che Fred e George troverebbero divertenti,” notò la signora
Weasley esitante. “Sei certo che…?”
“Ne sono sicuro” esclamò il signor Weasley. “I ragazzi non farebbero nulla del genere, non
ora che la gente ha così bisogno di protezione!”
“Allora per questo hai fatto tardi, Medaglie Metamorfiche?”
“No, abbiamo avuto sentore di una malvagia fattura deviata giù ad Elephant and Castle,
però per fortuna la Squadra per l’Applicazione della Legge Magica l’aveva già disinnescata
quando siamo arrivati…”
Harry represse uno sbadiglio dietro la mano.
“A letto,” intimò l’attenta signora Weasley immediatamente. “Ho preparato la stanza di
Fred e George, l’avrai tutta per te.”
“Come mai, loro dove sono?”
“Oh, loro sono a Diagon Alley, poiché sono molto indaffarati dormono in un
appartamentino sopra il loro negozio di Scherzi,” rispose la signora Weasley. “Devo dire
che all’inizio non approvavo, ma sembra proprio che abbiano un certo qual fiuto per gli
affari! Vai, caro, il tuo baule è già di sopra.”
“Notte, signor Weasley,” augurò Harry, spingendo indietro la sedia. Grattastinchi gli balzò
con grazia via dal grembo e se la svignò fuori dalla stanza.
“Notte, Harry,” replicò signora Weasley.
Harry vide la signora Weasley lanciare un’occhiata all’orologio nel cesto dei panni mentre
uscivano dalla cucina. Tutte le lancette erano di nuovo sulla posizione di “pericolo
mortale.”
La stanza da letto di Fred e George era al secondo piano. La signora Weasley puntò la
bacchetta verso la lampada sul comodino e la accese subito, immergendo la stanza in
una piacevole luce dorata. Benché un grosso vaso di fiori fosse stato posto sulla scrivania
che fronteggiava la piccola finestra, il loro profumo non riusciva a coprire il persistente
odore di qualcosa che Harry pensò fosse polvere da sparo. Una parte considerevole del
pavimento era occupata da un cospicuo numero di scatole di cartone non marcate e
legate, in mezzo a queste stava il baule scolastico di Harry. La stanza appariva come se
fosse stata usata come magazzino temporaneo.
Edvige fischiò felice verso Harry dal suo trespolo, sulla sommità di un grosso
guardaroba, poi si tuffò fuori dalla finestra. Harry sapeva che aveva aspettato di vederlo
prima di andare a caccia. Harry augurò la buona notte alla signora Weasley, indossò il
pigiama, e s’infilò in uno dei letti. C’era qualcosa di duro nella federa. Vi cercò dentro a
tastoni e tirò fuori un’appiccicosa caramella porpora e arancio, che riconobbe essere una
Pastiglia Vomitosa. Sorridendo tra sé, si accoccolò e si addormentò immediatamente.
Pochi secondi dopo, o almeno così parve ad Harry, fu svegliato, all’aprirsi della porta, da
quello che sembrò un colpo di cannone. Sedendosi dritto, sentì il raspare delle tende che
venivano aperte: L’abbagliante luce del sole gli sembrò che lo colpisse violentemente ad
entrambi gli occhi. Schermandoseli con una mano, con l’altra cercò speranzoso i suoi
occhiali.
“Che…sta…succedendo?”
“Non sapevamo che fossi già qui!” Disse una voce alta ed eccitata, e lui ricevette un
brusco colpo sul cocuzzolo della testa.
“Ron, non prenderlo a botte!” Esclamò una voce di ragazza con tono di rimprovero.
La mano di Harry trovò gli occhiali ed egli li inforcò, ma la luce era così intensa che
ancora vedeva con difficoltà. Una lunga ombra indistinta gli tremolò davanti per un
attimo; lui socchiuse gli occhi e la figura di Ron Weasley andò a fuoco con un largo
sorriso rivolto in basso verso di lui.
“Tutto bene?”
“Mai stato meglio,” esclamò Harry, strofinandosi la cima della testa e crollando di nuovo
sui cuscini. “E tu come stai?”
“Non male,” rispose Ron, tirando verso di sé uno degli scatoloni di cartone e sedendosi
su di essa. “Quando sei arrivato? Mamma ce l’ha detto solo adesso.”
“All’incirca all’una di stanotte.”
“I Babbani sono stati a posto? Ti hanno trattato bene?”
“Come al solito,” disse Harry, mentre Hermione si accovacciava sul bordo del suo letto,
“non è che mi abbiano parlato molto, ma per me è meglio così. Tu come stai, Hermione?”
“Oh, sto bene,” disse Hermione, che stava esaminando Harry come se fosse ammalato di
qualcosa. Pensò di sapere cosa ci fosse dietro e, visto che non aveva nessuna voglia di
parlare della morte di Sirius o di tutti i penosi argomenti del momento, disse, “Che ore
sono? Ho saltato la colazione?”
“Non preoccuparti per questo, Mamma ti sta portando su un vassoio; lei pensa che tu sia
denutrito,” disse Ron facendo roteare gli occhi. “Allora, come è andata?”
“Nulla di speciale, sono solo stato in isolamento da mio zio e mia zia, no?
“Ma finiscila!” sbottò Ron. “Te ne sei andato in giro con Silente!”
“Non è stato tanto eccitante. Ha solo voluto che lo aiutassi a persuadere quel vecchio
professore a sospendere per un po’ la pensione. Si chiama Horace Slughorn.”
“Oh,” sbottò Ron, sembrando deluso. “Pensavamo…”
Hermione lanciò uno sguardo di allarme a Ron, e Ron virò di bordo alla massima
velocità.
“… pensavamo che dovesse trattarsi di qualcosa del genere.”
“Davvero?” disse Harry, divertito.
“Certo… certo, ora che la Umbridge se n’è andata, abbiamo bisogno ovviamente di un
nuovo professore di Difesa contro la Arti Oscure, no? Allora, ehm, com’è?”
“Somiglia un po’ a un tricheco, ed è stato il direttore dei Serpeverde,” rispose Harry.
“Qualcosa che non va, Hermione?”
Lei lo stava guardando come se si aspettasse che strani sintomi si manifestassero in ogni
momento. Modificò velocemente l’espressione del viso in un sorriso stiracchiato.
“No, naturalmente no! Be’, uhm, ti è sembrato che Slughorn sia un buon insegnante?”
“Non so,” rispose Harry. “Non potrà certo essere peggio della Umbridge, no?”
“Io conosco qualcuno che è peggio della Umbridge,” disse una voce dalla soglia. La sorella
minore di Ron brancolò nella stanza, sembrava irritata. “Ciao, Harry.”
“Che ti è successo?” domandò Ron.
“Lei,” rispose Ginny, lasciandosi cadere di peso sul letto di Harry. “Mi sta facendo
impazzire.”
“Che ha fatto stavolta?” chiese Hermione comprensiva.
“È il modo in cui mi parla… si potrebbe credere che io abbia tre anni!”
“Lo so,” aggiunse Hermione, abbassando la voce. “È così piena di sé.”
Harry era stupito di sentire Hermione parlare in quel modo della signora Weasley e non
si sentì di rimproverare Ron quando intervenne con astio, “La volete smettere con lei per
cinque secondi?”
“Oh, va bene, difendila,” rispose Ginny con asprezza. “Lo sappiamo tutti che non riesci
ad averne abbastanza di lei.”
Sembrava uno strano commento da fare riferendosi alla madre di Ron. Iniziando a capire
che doveva esserci qualcos’altro, Harry chiese, “Di chi state…?”
La risposta alla questione, però, si presentò prima che potesse finire la domanda. La
porta della camera si aprì di nuovo ed Harry istintivamente si tirò le coperte fino al collo
così violentemente che Hermione e Ginny scivolarono dal letto finendo sul pavimento.
Una giovane donna era ferma sulla soglia, una donna di tale bellezza mozzafiato che la
stanza sembrava essere stata privata dell’aria. Era alta e slanciata, con lunghi capelli
biondi e sembrava emanare un debole bagliore argentato. Per completare questa visione
di perfezione, sorreggeva il vassoio pesante e sovraccarico della colazione.
“ ’Arry,” esclamò con voce gutturale. “È taánto tempo!”
Appena si mosse velocemente attraverso la soglia verso di lui, fu possibile vedere la
signora Weasley che saltellava dietro di lei con espressione un po’ irritata.
“Non c’era bisogno di portare su il vassoio, stavo per farlo io stessa!”
“Non sci’è probleéma,” Disse Fleur Delacour, appoggiando il vassoio sulle ginocchia di
Harry e poi precipitandosi a baciarlo su entrambe le guance: lui sentì un bruciore nei
punti in cui lei l’aveva toccato. “ ‘o talmente desideraáto di rivedeérlo. Ricordaáte la mia
sorellina Gabrielle? Non la smette mai di parlaáre di ‘Arry Potter. Sarebbe deliziaáta di
vedeérti ancora.”
“Oh… c’è anche lei?” gracchiò Harry.
“No, no, stupidoótto,” disse Fleur con una risata tintinnante, “Inteéndo la prossima
estaáte, quaándo noi… non lo saái?”
I suoi grandi occhi blu si spalancarono e lei guardò con aria di rimprovero verso la
signora Weasley, che replicò, “Ancora non abbiamo avuto il tempo di dirglielo.”
Fleur si girò di nuovo verso Harry agitando tanto la sua chioma argentata che colpì la
signora Weasley sul viso.
“Bill ed io stiaámo per sposaársci!”
“Oh,” sospirò Harry inespressivo. Non lo aiutò constatare come la signora Weasley,
Hermione e Ginny evitavano accuratamente di incrociare lo sguardo. “Wow. Ehm…
congratulazioni!”
Lei si abbassò di slancio su di lui e lo baciò ancora una volta.
“Bill è moólto occupaáto al momeénto, lavoóra durameénte, ed io sono soólo part-time
alla Gringótt per il mio Angleése, alloóra mi ha fátto veniíre qui per quaálche giórno per
fármi conóscere meglio la sua famiíglia. Ero coscì felisce di sentiíre che sareésti venuto…
non sci’è moólto da faáre qui, se non ti piaásciono la cuscina e le galline. Be’… goditi la
colascioóne, ‘Arry!”
Con queste parole si voltò con grazia e sembrò levitare fuori dalla stanza, chiudendo
delicatamente la porta dietro di sé.
La signora Weasley emise un suono che sembrava un “tsze!”
“Mamma la odia,” disse Ginny con calma.
“No, che non la odio!” sussurrò la signora Weasley irritata. “Dico solo che si tratta di un
fidanzamento affrettato, ecco tutto!”
“Si sono conosciuti da un anno,” disse Ron che sembrava stranamente traballante e
fissava la porta chiusa.
“Be’, non è da molto! So perché è successo, naturalmente. È tutta quest’incertezza per il
fatto che Tu-Sai-Chi è tornato, la gente pensa che potrebbe essere morta il giorno dopo, e
si precipita a prendere ogni sorta di decisioni che normalmente richiederebbero più
tempo. Era la stessa cosa l’ultima volta che era potente, da tutte le parti gente che
fuggiva per sposarsi…”
“Compresi tu e Papà,” s’intromise Ginny maliziosamente.
“Be’, sì, io e tuo padre eravamo fatti l’uno per l’altra, che senso c’era ad aspettare?”
precisò la signora Weasley. “Invece Bill e Fleur… be’… cos’hanno veramente in comune?
Lui è un lavoratore, una persona coi piedi per terra, mentre lei è…”
“Una vacca,” concluse Ginny annuendo. “Ma Bill non è tanto uno con i piedi per terra. Fa
lo Spezzaincantesimi, no? Gli piace un po’ di avventura, un po’ di fascino… credo che sia
per questo che si sia messo con Flemma.”
“Smettila di chiamarla così, Ginny,” intimò la signora Weasley aspramente, mentre Harry
ed Hermione ridevano. “Be’, è meglio che vada a… Mangia le uova finché sono calde,
Harry.”
Lasciò la stanza con espressione preoccupata. Ron sembrava ancora leggermente
rintronato; scuoteva la testa come per schiarirsela, come un cane che cerca di scuotere
via l’acqua dalle orecchie.
“Non ti sei ancora abituato a lei, visto che vive nella stessa casa?” domandò Harry.
“Be’, sì,” rispose Ron, “ma quando salta fuori all’improvviso, come quando…”
“È patetico,” sbuffò Hermione furiosa, allontanandosi a grandi passi il più possibile da
Ron e girandosi a guardarlo a braccia incrociate appena raggiunto il muro.
“Non vorrai mica averla attorno per sempre?” domandò Ginny a Ron incredula. Quando
lui rispose con una semplice scrollata di spalle, esclamò, “Be’, Mamma sta cercando di
far finire tutto ciò, ci scommetto quello che vuoi.”
“Come ha intenzione di riuscirci??” chiese Harry.
“Sta cercando di fare in modo di avere Tonks presente a cena. Credo che speri che Bill
possa innamorarsi di Tonks. Spero che lo faccia, preferirei molto di più avere lei in
famiglia.”
“Si, e funziona,” disse Ron sarcastico. “Ascolta, a nessun uomo sano di mente potrebbe
piacere Tonks quando Fleur è nei dintorni. Voglio dire, Tonks è anche carina quando non
fa quelle cose stupide col naso e coi capelli, ma…”
“Non è maledettamente più carina di Flemma?” esclamò Ginny.
“Ed è anche molto più intelligente, è un Auror!” aggiunse Hermione dall’angolo.
“Fleur non è stupida, è stata abbastanza in gamba da entrare nel Torneo Tremaghi,”
ribatté Harry.
“Non ti ci mettere anche tu!” disse Hermione aspramente.
“Credo che ti piaccia come Flemma dice «’Arry», vero?” domandò Ginny sprezzante.
“No,” la fermò Harry, desiderando di non aver parlato, “Volevo solo dire che Flemma…
voglio dire, Fleur…”
“Preferirei molto di più avere Tonks in famiglia,” ripeté Ginny. “Almeno fa ridere.”
“Non è che abbia fatto ridere molto, ultimamente,” notò Ron. “Tutte le volte che l’ho vista
mi è sembrata sempre di più somigliare a Mirtilla Malcontenta.”
“Questo non è per niente carino,” scattò Hermione. “Lei ancora non ha superato quello
che è successo… sai… voglio dire, era suo cugino!”
Il cuore di Harry sprofondò. Si era arrivati a Sirius. Raccolse la forchetta ed iniziò a
riempirsi la bocca di uova strapazzate, sperando di evitare ogni invito a partecipare a
questa parte della conversazione.
“Tonks e Sirius a stento si conoscevano!” esclamò Ron. “Sirius è stato ad Azkaban
durante metà della vita di lei e prima ancora le loro famiglie non s’incontravano mai…”
“Non è questo il punto,” lo interruppe Hermione. “Lei crede che sia per la sua incapacità
che lui è morto.”
“Ma come le è venuto in mente?” domandò Harry, nonostante tutto.
“Be’, lei stava combattendo contro Bellatrix Lestrange, no? Credo solo che se fosse
riuscita a metterla fuori gioco, Bellatrix non avrebbe ucciso Sirius.”
“Questa è una stupidaggine,” intervenne Ron.
“È il senso di colpa dei sopravvissuti,” disse Hermione. “So che Lupin ha cercato di
parlargliene, ma lei è ancora veramente giù. Sta persino avendo problemi con il suo
Metamorfismo!”
“Con il suo…?”
“Non può cambiare aspetto come era solita fare,” spiegò Hermione. “Penso che i suoi
poteri siano stati danneggiati dallo shock, o qualcosa del genere.”
“Non sapevo che potesse succedere,” disse Harry.
“Neanche io,” rispose Hermione. “Ma credo che se uno è veramente depresso…”
La porta si aprì di nuovo e la signora Weasley vi fece sporgere la testa. “Ginny,” mormorò,
“vieni giù con me ad aiutarmi per il pranzo.”
“Sto parlando con loro!” protestò Ginny, indignata.
“Subito!” disse la signora Weasley, ed andò via.
“Vuole solo che stia lì in modo da non dover restare sola con Flemma!” disse Ginny
irritata. Fece roteare i lunghi capelli rossi in un’ottima imitazione di Fleur e camminò
impettita attraverso la stanza con le braccia sollevate come una ballerina.
“Anche tutti voi fareste bene a scendere altrettanto in fretta,” aggiunse mentre se ne
andava.
Harry approfittò del temporaneo silenzio per mangiare un altro po’ di colazione.
Hermione guardava attentamente all’interno delle scatole di Fred e George, benché ogni
tanto lanciasse una sguardo di sbieco verso Harry. Ron, che al momento si stava
servendo da solo di un toast di Harry, ancora fissava sognante verso la porta.
“Questo cos’è?” domandò Hermione alla fine, sollevando quello che sembrava un piccolo
cannocchiale.
“Che ne so,” disse Ron, “ma se Fred e George l’hanno lasciato qui, probabilmente non è
ancora pronto per il negozio di scherzi, perciò stai attenta.”
“Tua Mamma ha detto che il negozio di scherzi sta andando bene,” disse Harry. “Ha detto
che Fred e George hanno sviluppato un vero fiuto per gli affari.”
“Questo è minimizzare,” precisò Ron. “Stanno facendo Galeoni a palate! Non vedo l’ora di
vedere il posto, ancora non siamo stati a Diagon Alley perché Mamma dice che deve
esserci anche Papà, per maggiore sicurezza, e lui è stato veramente occupato al lavoro,
ma sembra che sia magnifico.”
“E che mi dite di Percy?” domandò Harry; il terzo dei fratelli Weasley era entrato in rotta
con il resto della famiglia. “Parla di nuovo con tua madre e tuo padre?”
“Niente,” disse Ron.
“Ma ora sa che tuo padre ha avuto ragione per tutto il tempo, sul fatto che Voldemort
fosse tornato…”
“Silente dice che per la gente è più facile perdonare gli altri quando sono in torto, che
non quando hanno ragione,” s’intromise Hermione. “L’ho sentito mentre lo diceva a tua
madre, Ron.”
“Sembra proprio una di quelle cose cerebrali che Silente potrebbe dire,” acconsentì Ron.
“Mi darà lezioni private, quest’anno,” buttò lì Harry tanto per dire.
Ron si strangolò con il suo pezzo di toast ed Hermione restò senza fiato.
“La prendi con tranquillità,” notò Ron.
“L’ho appena ricordato,” disse Harry sinceramente. “Me l’ha detto stanotte nel vostro
ripostiglio delle scope.”
“Accidenti… lezioni private con Silente!” esclamò Ron, sembrava impressionato. “Mi
chiedo perché lui voglia…?”
La sua voce sfumò. Harry vide lui ed Hermione scambiarsi occhiate. Harry poggiò coltello
e forchetta, il cuore gli batteva troppo velocemente, considerato che tutta la sua attività
era star seduto nel letto. Silente aveva detto di farlo… Perché non adesso? Fissò lo
sguardo sulla forchetta splendente alla luce solare che gli illuminava il grembo, e disse,
“Non so esattamente perché voglia che io segua queste lezioni, ma credo che sia a causa
della profezia.”
Né Ron né Hermione aprirono bocca. Harry aveva l’impressione che entrambi si fossero
congelati. Continuò, ancora parlando alla forchetta, “Sapete, quella che loro stavano
cercando di rubare al Ministero.”
“Nessuno sa cosa abbia detto, però,” fece notare Hermione velocemente. “Si è rotta.”
“Però il Profeta dice…” cominciò Ron, ma Hermione l’interruppe, “Sc…”
“Il Profeta ha ragione,” confermò Harry, alzando lo sguardo verso di loro con un grande
sforzo: Hermione sembrava impaurita e Ron sbalordito. “Quella palla di vetro che si è
rotta non era la sola registrazione della profezia. L’ho sentita per intero nell’ufficio di
Silente, lui era quello a cui la profezia è stata fatta, così ha potuto riferirmela. Da quello
che dice,” Harry prese fiato un attimo, “sembra che io sia il solo che ha la possibilità di
uccidere Voldemort… almeno, diceva che nessuno di noi può vivere mentre l’altro
sopravvive.”
Tutti e tre si guardarono in silenzio per un momento. Poi ci fu un forte scoppio ed
Hermione svanì in una nuvola di fumo nero.
“Hermione!” gridarono Harry e Ron; il vassoio della colazione scivolò sul pavimento con
fragore.
Hermione emerse, tossendo, fuori dalla nuvola, stringendo il telescopio e ostentando un
occhio pesto di un porpora brillante.
“L’ho strizzato… e quello mi ha colpito!” singhiozzò.
Ed infatti, adesso, videro un piccolo pugno alla fine di una lunga molla che sporgeva
dall’estremità del cannocchiale.
“Non preoccuparti,” la tranquillizzò Ron che stava chiaramente cercando di non ridere,
“Mamma lo metterà a posto, è brava nella guarigione delle piccole ferite…”
“Oh, bene, non pensiamo a questo adesso!” replicò Hermione rudemente. “Harry, oh,
Harry…”
Si sedette di nuovo sul bordo del suo letto.
“Ce lo siamo chiesti, dopo essere tornati dal Ministero… chiaramente non volevamo
parlarne con te, ma da quanto aveva detto Lucius Malfoy della profezia, di come questa
trattasse di te e Voldemort, be’, abbiamo pensato che potesse significare qualcosa del
genere… Oh, Harry…” Lo guardò fisso, e poi sussurrò, “Hai paura?”
“Non tanto come prima,” rispose Harry. “La prima volta che l’ho sentita, ero… ma adesso,
mi sembra come se avessi sempre saputo che lo avrei dovuto fronteggiare, alla fine…”
“Quando abbiamo sentito che Silente ti sarebbe venuto a prendere di persona, abbiamo
pensato che avrebbe potuto dirti o mostrarti qualcosa che aveva a che fare con la
profezia,” disse Ron diligentemente. “E avevamo quasi ragione, no? Non ti si sarebbe
messo a darti lezioni se tu fossi stato spacciato, non avrebbe perso tempo – deve pensare
che hai una possibilità!
“È vero,” disse Hermione. “Mi chiedo cosa ti insegnerà, Harry? Magia difensiva veramente
avanzata, credo, probabilmente… potenti contromaledizioni… controfatture…”
Harry non stava veramente ascoltando. Una sensazione di calore, che non aveva nulla a
che fare con la luce del sole, gli si stava diffondendo dentro: una salda occlusione al petto
sembrava si stesse dissolvendo. Sapeva che Ron ed Hermione erano più colpiti di quanto
lasciassero vedere, ma il solo fatto che fossero ancora lì dalla sua parte, pronunciando
favorevoli parole di conforto, e non rifuggendo da lui come se fosse contaminato o
pericoloso, aveva un valore superiore a quanto avrebbe mai potuto dir loro.
“… e incantesimi evasivi in genere,” concluse Hermione. “Be’, almeno sai di una lezione
che avrai quest’anno, che è molto di più che per Ron e me. Mi chiedo, quando
arriveranno i risultati dei nostri G.U.F.O.?”
“Non dovrebbe mancare molto, è passato un mese,” fece notare Ron.
“Un momento,” esclamò Harry, come se gli ritornasse in mente un’altra parte della
conversazione della notte precedente. “Penso che Silente abbia detto che i risultati dei
nostri G.U.F.O. sarebbero arrivati oggi!”
“Oggi?” strillò Hermione. “Oggi? Ma perché non l’hai… – Oh mio Dio – avresti dovuto
dirlo…”
Schizzò in piedi.
“Vado a vedere se per caso è arrivato qualche gufo…”
Quando Harry arrivò giù, dieci minuti più tardi, completamente vestito e reggendo il suo
vassoio della colazione, trovò Hermione seduta al tavolo della cucina in preda a grande
agitazione, mentre la signora Weasley cercava di attenuare la sua somiglianza a metà con
un panda.
“Proprio non si smuove,” stava dicendo ansiosamente la signora Weasley, ferma alle
spalle di Hermione e con in mano la bacchetta ed una copia de «L’Aiutante del Guaritore»
aperta a «Lividi, Tagli e Abrasioni». “Questo ha sempre funzionato prima, proprio non lo
capisco.”
“Sarà un’idea di Fred e George per uno scherzo divertente, quella di fare in modo che non
venga via per sempre!” disse Ginny.
“Ma deve andare via!” Gridò Hermione. “Non posso andare in giro conciata così per
sempre!”
“Non è così, cara, troveremo un antidoto, non preoccuparti,” disse la signora Weasley
rassicurante.
“Bill mi ha deétto che Fred e Geoórge sono molto diverteénti!” aggiunse Fleur
tranquillamente.
“Già, non riesco a respirare per il gran ridere,” scattò Hermione.
Saltò in piedi e cominciò a girare avanti e indietro per la cucina, intrecciando le dita.
“Signora Weasley, è proprio, proprio sicura che stamattina non sia arrivato nessun
gufo?”
“Sì, cara, l’avrei notato,” rispose la signora Weasley con pazienza. “Ma sono appena le
nove, c’è ancora molto tempo…”
“So di aver fatto un pasticcio in Antiche Rune,” borbottò Hermione agitata, “ho
sicuramente sbagliato gravemente una traduzione. E la pratica di Difesa Contro le Arti
Oscure non è andata affatto bene. Al momento pensavo che Trasfigurazione fosse andata
bene, ma tornando indietro…”
“Hermione, stai zitta, non sei la sola ad essere nervosa!” esplose Ron. “E quando avrai
preso undici «Eccellente» ai G.U.F.O. …”
“No, no, no!” Esclamò Hermione agitando le mani istericamente. “So di aver sbagliato
tutto!”
“Cosa succede se si è bocciati?” Domandò Harry genericamente ai presenti, ma fu
Hermione a rispondere.
“Si discutono le opzioni con il Direttore della propria Casa, l’ho chiesto alla Professoressa
McGranitt alla fine dell’ultimo trimestre.”
Lo stomaco di Harry si contorse. Desiderò aver mangiato meno a colazione.
“A Beauxbatons,” intervenne Fleur con sufficienza, “abbiaámo un differeénte modo di
faáre le coóse. Credo milioóre. I nostri esaámi sono fissaáti al seésto anno di studi, non al
quiínto, e poi…”
Le parole di Fleur furono interrotte da un grido. Hermione indicava oltre la finestra della
cucina. Tre puntini neri erano chiaramente visibili in cielo, ingrandendosi col passare del
tempo.
“Sono certamente gufi,” disse Ron con voce rauca, saltando in piedi per raggiungere
Hermione alla finestra.
“E ce ne sono tre,” aggiunse Harry affrettandosi ad affiancarla sull’altro lato.
“Uno per ciascuno,” sussurrò Hermione terrificata. “Oh no… oh no… oh no…”
Afferrò strettamente sia Ron che Harry per i gomiti.
I gufi stavano volando direttamente verso la Tana, tre begli esemplari bruni, ciascuno dei
quali, diventò evidente appena si furono un po’ avvicinati sul percorso che portava alla
casa, trasportava una voluminosa busta quadrata.
“Oh no!” Squittì Hermione.
La signora Weasley si accalcò dietro di loro ed aprì la finestra della cucina. Uno, due, tre,
i gufi vi passarono attraverso ed atterrarono sul tavolo in formazione. Tutti e tre
sollevarono la zampa destra.
Harry si avvicinò. La lettera indirizzata a lui era legata alla zampa del gufo centrale. Lui
la slegò con dita tremanti. Alla sua sinistra, Ron stava cercando di staccare i suoi
risultati. Sulla destra, le mani di Hermione si agitavano talmente che stava facendo
tremare l’intero gufo.
Nella cucina nessuno parlava. Alla fine Harry riuscì ad aprire la busta. Velocemente tirò
fuori la pergamena e la aprì.
RISULTATI DEL GIUDIZIO UNICO FATTUCCHIERE ORDINARIO
Voti positivi: Eccellente (E) Voti negativi: Scadente (S)
Oltre Ogni Previsione (O) Desolante (D)
Accettabile (A) Troll (T)
HARRY JAMES POTTER HA OTTENUTO
Astronomia A
Cura delle Creature Magiche O
Incantesimi O
Difesa Contro le Arti Oscure E
Divinazione S
Erbologia O
Storia della Magia D
Pozioni O
Trasfigurazione O
Harry lesse la pergamena diverse volte, col respiro che diventava più facile ad ogni
lettura. Era tutto a posto: aveva sempre saputo che sarebbe stato bocciato in
Divinazione, e non aveva avuto possibilità di passare Storia della Magia in quanto era
svenuto a metà dell’esame, ma aveva passato tutti gli altri! Fece scorrere le dita su tutti i
voti… era andato bene in Trasfigurazione ed Erbologia, aveva anche avuto “Oltre Ogni
Aspettativa” in Pozioni! E meglio di ogni cosa, aveva ottenuto “Eccellente” in Difesa
Contro le Arti Oscure!
Si guardò intorno. Hermione gli dava le spalle ed aveva la testa inclinata, ma Ron
guardava deliziato.
“Sono stato bocciato solo in Divinazione e Storia della Magia, ed a chi importa di quelle?”
disse ad Harry felicemente. “Qui… facciamo a cambio…”
Harry diede un’occhiata ai voti di Ron: non c’era nessun “Eccellente”…
“Lo sapevo che saresti stato il migliore in Difesa Contro le Arti Oscure,” disse Ron, dando
un colpetto sulla spalla di Harry. “È andata bene, no?”
“Ben fatto!” disse la signora Weasley orgogliosamente, arruffando i capelli di Ron. “Sette
G.U.F.O., più di quanto Fred e George hanno ottenuto insieme!”
“Hermione?” tentò Ginny, in quanto Hermione ancora non si era girata. “Com’è andata?”
“Io… non male,” sussurrò Hermione con un filo di voce.
“Oh, piantala,” disse Ron, raggiungendola con un balzo e strappandole i risutati di mano.
“Sì, dieci “Eccellente” ed un “Oltre ogni Aspettativa” in Difesa contro le Arti Oscure.” La
guardò, per metà divertito e per metà esasperato. “Sei proprio delusa, non è vero?
Hermione scosse il capo, ma Harry scoppiò a ridere.
“Be’, siamo studenti per il M.A.G.O. adesso!” sogghignò Ron. “Mamma, ci sono altre
salsicce?”
Harry ancora una volta abbassò lo sguardo sui suoi risultati. Erano buoni come aveva
sperato. Ebbe solo una piccola, spiacevole, sensazione di rammarico… Era la fine della
sua ambizione di diventare Auror. Non si era assicurato un voto adeguato in Pozioni.
Aveva sempre saputo che non ci sarebbe riuscito, ma accusò lo stesso uno
sprofondamento allo stomaco quando guardò di nuovo a quella piccola “O” nera.
Era strano, in realtà, rendersi conto che era stato un Mangiamorte travestito quello che,
per primo, aveva detto ad Harry che sarebbe stato un buon Auror, ma in qualche modo
l’idea gli era entrata dentro, e non riusciva veramente a pensare a nient’altro che gli
piacesse fare. Per di più era sembrato il destino più adatto per lui fin da quando aveva
udito la profezia poche settimane prima… nessuno dei due può vivere se l’altro
sopravvive… non sarebbe stato all’altezza delle aspettative della profezia, e non avrebbe
dato a se stesso l’occasione per sopravvivere, se avesse fatto parte di quel gruppo di
maghi altamente addestrati il cui lavoro era proprio quello di scovare e uccidere
Voldemort?
CAPITOLO SEI
LA DEVIAZIONE DI DRACO
Harry oltrepassò i confini che delimitano il giardino della Tana per tutte le rimanenti
poche settimane. Trascorse molta parte del tempo giocando a Quidditch, due contro due,
nell’orto dei Weasley (lui ed Hermione contro Ron e Ginny, ed essendo Hermione
terrificante e Ginny una buona giocatrice, le squadre erano ragionevolmente ben
equilibrate) e mangiando, di sera, tripla porzione di tutto ciò che la signora Weasley gli
poneva di fronte.
Avrebbe potuto essere una tranquilla vacanza felice se non fosse stato per le notizie di
scomparse, incidenti strani e persino di morti che ora apparivano sul Profeta quasi
giornalmente. Qualche volta Bill ed il signor Weasley portavano le notizie prima che
apparissero sul giornale. Con gran dispiacere della signora Weasley, i festeggiamenti per
il sedicesimo compleanno di Harry furono rovinati da spaventose notizie portate alla festa
da Remus Lupin, che sembrava torvo e macilento, i capelli marroni striati
abbondantemente di grigio e le vesti ancor più logore e rappezzate del solito.
“Ci sono stati un altro paio di attacchi dei dissennatori, ” annunciò mentre la signora
Weasley gli passava una grande fetta di torta di compleanno. “Hanno anche trovato il
corpo di Igor Karkaroff in una baracca su nel nord. Il marchio Nero era stato evocato su
di essa… sinceramente, sono sorpreso che sia sopravvissuto per un anno dalla diserzione
dai Mangiamorte: il fratello di Sirius, Regulus, ci era riuscito solo per pochi giorni, che io
ricordi.”
“Si, bene,” borbottò la signora Weasley, aggrottando la fronte, “forse vogliamo parlare di
qualcosa di diff…”
“Hai sentito quella di Florian Fortebraccio, Remus? ” Chiese Bill, intento ad offrire vino
rosso a Fleur. “L’uomo che vendeva…
“… gelati in Diagon Alley?” Interruppe Harry, con una spiacevole sensazione di vuoto al
fondo dello stomaco. "Era solito regalarmi il gelato. Cosa gli è successo?”
“Portato via con la forza, a giudicare dallo stato del suo locale.”
"Perché?” chiese Ron, mentre la signora Weasley guardava Bill in cagnesco.
“Chi lo sa? Deve averli offesi in qualche modo. Era un brav’uomo, Florian.”
“Parlando di Diagon Alley,” disse il signor Weasley, “sembra che anche Olivander se ne
sia andato.”
“Il fabbricante di bacchette?” disse Ginny, sbigottita.
“Proprio lui. Negozio è vuoto. Nessun segno di lotta. Nessuno sa se abbia lasciato
volontaria-mente o se sia stato rapito.”
“Ma le bacchette… come farà la gente con le bacchette?”
“Se le faranno fare da un altro costruttore,” rispose Lupin. “Ma Olivander era il migliore,
e se gli altri lo avessero preso non sarebbe cosa buona per noi.”
Il giorno successivo a questo the di compleanno alquanto tetro, ricevettero le lettere da
Hogwarts con le liste dei libri. Quella di Harry racchiudeva una sorpresa: era stato fatto
Capitano della squadra di Quidditch.
“Questo ti equipara ai prefetti!” Mormorò Hermione con lacrime di gioia. “Anche tu ora
puoi usare il nostro bagno speciale e tutto il resto!”
“Wow, ricordo quando Charlie portava uno di questi,” disse Ron, esaminando il badge
con allegria. “Harry, è così bello, sei il mio Capitano… se mi terrai in squadra, suppongo,
ah, ah…”
“Bene, suppongo che non si possa rimandare oltre il viaggio a Diagon Alley ora che avete
queste,” sospirò la signora Weasley guardando la lista di Ron. “Andremo sabato, sempre
che vostro padre non debba tornare al lavoro. Non voglio andare senza di lui.”
“Mamma, pensi onestamente che Tu-Sai-Chi si stia nascondendo dietro uno scaffale al
Ghirigoro?” ridacchiò Ron.
“Fortebraccio e Olivander sono in ferie, allora?” Disse la signora Weasley, infiammandosi
di colpo. “Se pensate che la sicurezza sia roba da ridere potete starvene a casa ed io mi
procurerò le vostre cose da sola…”
“No, voglio venire, voglio vedere il negozio di Fred and George!” Rispose Ron rudemente.
"Rivedi quanto hai detto, giovane uomo, prima che io decida che sei troppo immaturo per
venire con noi!” rispose con ira la signora Weasley strattonando l’orologio traballante in
cima ad un mucchio di panni appena lavati, le cui nove lancette erano tutte puntate su
«pericolo mortale». “E questo vale anche per il ritorno ad Hogwarts!”
Ron tornò a guardare Harry, scetticamente, appena sua madre fece volare tra le sue
braccia il cesto della biancheria con sopra l’orologio traballante, precipitandosi poi fuori
dalla stanza.
“Accidenti… non si può scherzare su niente da queste parti…”
Tuttavia Ron fu molto attento a non scherzare più su Voldemort, nei giorni a seguire.
Sabato arrivò senza altri scoppi della signora Weasley, sebbene apparisse molto tesa a
colazione. Bill, che era in casa con Fleur (con grande piacere di Hermione e Ginny),
passò ad Harry, attraverso la tavola, una borsa piena di monete.
 “Dov’è la mia?” domandò Ron a sua volta, con gli occhi spalancati.
“Questo era già di Harry, idiota,” esclamò Bill. “L’ho prelevato dalla tua camera alla
Gringott per te, Harry, poiché ci vogliono circa cinque ore, al momento, perché il pubblico
possa accedere al proprio oro, in quanto i goblin hanno rinforzato moltissimo la
sicurezza. Due giorni fa una Sonda di Onestà ha bloccato Arkie Philpott con la sua… Be’,
credimi, così è più facile.”
 “Grazie, Bill,” disse Harry, intascando il suo oro.
“Ed è seémpre coscì premuroóso,” espresse in tono sommesso ed adorante Fleur,
accarezzando il naso di Bill. Ginny fece finta di vomitare sui suoi cereali alle spalle di
Fleur. Harry si strozzò con i suoi cornflakes, e Ron gli diede vari colpetti sulle spalle.
Era un giorno nuvoloso e tetro. Una delle macchine speciali del Ministero della Magia,
sulle quali Harry aveva già viaggiato una volta, li stava aspettando nel cortile quando
uscirono di casa stringendosi nei mantelli.
“È bene che papà possa usarle di nuovo,” apprezzò Ron, distendendosi lussuriosamente
mentre la macchina si allontanava tranquillamente dalla Tana, Bill e Fleur salutavano
dalla finestra della cucina. Lui, Harry, Hermione, e Ginny erano comodamente seduti in
uno spazio confortevole sui sedili posteriori.
“Non prendeteci l’abitudine, è solo per via di Harry,” disse il signor Weasley voltandosi
indietro. Lui e la signora Weasley erano davanti con il conducente del Ministero. I sedili
anteriori erano diligentemente allungati così da sembrare un sofà a due. “Harry necessita
del massimo grado di sicurezza. E ci saranno misure di sicurezza addizionali anche al
Paiolo Magico.”
Harry non disse nulla. Non aveva molta voglia di fare shopping circondato da un
battaglione di Auror. Aveva riposto il Mantello dell’Invisibilità all’interno dello zaino e
credeva che, se era stata una cosa abbastanza buona per Silente, doveva
necessariamente esserlo anche per il Ministero ma, ora che ci pensava, non era tanto
sicuro che il Ministero fosse a conoscenza del suo mantello.
“Eccoci, finalmente,” disse il conducente dopo un lasso di tempo sorprendentemente
breve, parlando per la prima volta mentre rallentava in Charing Cross Road e si fermava
davanti al Paiolo Magico. “Vi aspetto, avete idea di quanto tempo dovrò attendere?”
 “Un paio d’ore, Penso,” disse la signora Weasley. “Ah, bene, lui è qui!”
Harry imitò il signor Weasley e si voltò di scatto a guardare attentamente fuori dal
finestrino. Non c’erano Auror all’esterno della locanda, al loro posto la gigantesca figura e
la barba scura di Rubeus Hagrid, il guardiacaccia di Hogwarts, che indossava un lungo
cappotto di pelliccia di castoro e sorrideva alla vista Harry, indifferente degli sguardi
sbigottiti dei passanti Babbani.
“Harry!” disse protendendosi, stringendo Harry in un abbraccio stritolante nel momento
stesso in cui lui fece un passo fuori dalla macchina. “Fierobecco… cioè Alicrespe… ce lo
devi vedere, Harry, è così felice di esserci di nuovo all’aria aperta…”
“Sono lieto che sia contento,” disse Harry, sogghignando e massaggiandosi le costole.
“Non dovremmo conoscere la «sicurezza», ricorda!”
“Lo so, ma ci è come ai vecchi tempi, no? Il Ministero ci voleva mandare una caterva di
Auror, ma Silente ci ha detto che lo dovevo fare io,” rispose Hagrid fieramente,
ingrossando il torace ed infilandosi i pollici nelle tasche. “Andiamo adesso… dopo di te,
Molly, Arthur…”
 Il Paiolo Magico era, per la prima volta a memoria di Harry, completamente vuoto. Di
tutta la folla di una volta rimaneva solo Tom, il proprietario avvizzito e sdentato. Alla loro
entrata alzò lo sguardo, speranzoso, ma prima che potesse parlare Hagrid disse
pomposamente, “Noi oggi ci passiamo soltanto, Tom, ce lo capisci, affari di Hogwarts,
sai.”
Tom annuì tristemente col capo e tornò a strofinare i bicchieri. Harry, Hermione, Hagrid,
ed i Weasley attraversarono il bar e uscirono nel piccolo cortile gelato sul retro dove
erano ammucchiati i bidoni della spazzatura. Hagrid sollevò il suo ombrello rosa e
picchiò su certi mattoni sul muro che si aprirono immediatamente a formare un’arcata
da cui accedere ad una ventilata strada lastricata. Passarono attraverso l’entrata e si
fermarono, guardandosi attorno.
Diagon Alley era cambiata. Le scintillanti e colorate vetrine che esponevano libri di
incantesimi, ingredienti di pozioni e calderoni non si vedevano più, occultati da grandi
manifesti del Ministero della Magia che vi erano stati incollati sopra. Molti di questi tetri
manifesti dall’aria ufficiale mostravano una versione ingrandita dell’opuscolo Ministeriale
sulla sicurezza, opuscolo divulgato all’inizio dell’estate, altri riproducevano, però, le foto
in movimento ed in bianco e nero dei Mangiamorte che si sapevano essere liberi. Bellatrix
Lestrange sogghignava dalla vicina farmacia. Un certo numero di vetrine erano state
coperte con assi di legno, comprese quelle della Gelateria Florian di Florian Fortebraccio.
Per contro, un certo numero di squallide bancarelle erano spuntate lungo la strada. Nella
più vicina, che era stata eretta davanti al Ghirigoro sotto una macchiata tenda a strisce,
c’era un cartone appuntato che riportava la seguente scritta:
AMULETI: Efficaci contro Lupi Mannari, Dissennatori ed Inferi.
Una piccola strega decrepita faceva sbatacchiare verso i passanti bracciate di emblemi
d’argento montati su catenelle.
“Uno per la giovane ragazza, signora?” Chiese alla signora Weasley al suo passaggio,
sbirciando Ginny. “Per proteggere il suo grazioso collo?”
“Se fossi in servizio…” interloquì il signor Weasley, folgorando arrabbiato la venditrice di
amuleti.
“Si , ma non puoi arrestare nessuno ora, caro, andiamo di fretta,” interruppe la signora
Weasley, consultando nervosamente una lista. “Penso sia meglio andare al negozio di
Madama McClan prima, Hermione ha bisogno di vestiti nuovi, e la toga di Ron mostra
troppo di gran parte della caviglia, ed anche tu ne hai bisogno di una nuova, Harry, sei
cresciuto così tanto… andiamo ora, tutti…”
“Molly, non ha senso che andiamo tutti da Madama McClan,” disse il signor Weasley.
“Perché loro tre non vanno con Hagrid, e noi andiamo al Ghirigoro e prendere i libri di
tutti?”
“Non so,” disse la signora Weasley ansiosamente, chiaramente divisa tra il desiderio di
finire gli acquisti velocemente e la voglia di rimanere tutti insieme. “Hagrid, tu pensi…?”
“Non ti ci preoccupare, loro ci staranno bene con me, Molly,” la rassicurò Hagrid,
sventolando in aria la sua mano grande come il coperchio di un bidone della spazzatura.
La signora Weasley non sembrava molto convinta, ma acconsentì alla separazione,
affrettandosi verso il Ghirigoro col marito e Ginny mentre Harry, Ron, Hermione ed
Hagrid si dirigevano verso il negozio di Madama McClan.
Harry notò che molte delle persone che incrociavano avevano lo stesso sguardo
preoccupato della signora Weasley e che nessuno si fermava a parlare con gli altri. Gli
acquirenti stavano tutti uniti in gruppo, concentrati nei propri affari. Nessuno sembrava
andare a far spese da solo.
“Potremmo starci un po’ spremuti lì tutti noi,” disse Hagrid, fermandosi all’esterno del
negozio di Madama McClan e rannicchiandosi per scrutare attraverso una finestra. “Io ci
starò di guardia fuori, va bene?”
Così Harry, Ron ed Hermione entrarono insieme nel piccolo negozio. Sembrava vuoto, a
prima vista, ma la porta non fece in tempo a chiudersi dietro di loro che sentirono una
voce familiare giungere da dietro una rastrelliera piena di tonache ornate verdi e blu.
“… non un bambino, in caso tu non lo sappia, Madre. Sono perfettamente in grado di
fare i miei acquisti da solo.”
Ci fu uno schioccare ed una voce, che Harry riconobbe essere quella della proprietaria,
Madama McClan, disse, “Ora, caro, tua madre ha completamente ragione, nessuno di noi
pensa di andare in giro per conto proprio, non è cosa da fare per un bambino…”
“Cerchi di stare attenta con quello spillo, va bene!”
Un ten-ager con il viso pallido ed appuntito e capelli biondo pallido apparve dal retro
della rastrelliera, indossando una veste verde scuro di bella fattura che brillava di spilli
sull’orlo della manica. Camminò a larghi passi fino allo specchio per rimirarsi. Ci mise
qualche minuto prima di accorgersi di Harry, Ron ed Hermione riflessi alle sue spalle.
Strinse gli occhi grigi.
“Se ti stai chiedendo il motivo di quest’odoraccio, Madre, è per il fatto che è appena
entrata una sporca mezzosangue,” disse Draco Malfoy.
“Non c’è alcun bisogno di usare un linguaggio del genere!” sentenziò Madama McClan,
affrettandosi ad uscire da dietro l’appendiabiti con in mano un metro ed una bacchetta.
“E non voglio nemmeno vedere bacchette sguainate nel mio negozio!” aggiunse
rudemente, dopo che con un’occhiata alla porta aveva visto sia Harry che Ron in
posizione con le bacchette pronte e puntate su Malfoy. Hermione, leggermente arretrata
rispetto a loro, bisbigliò, “No, non fatelo, veramente, non importa.”
"Sì, vi piace fare magie fuori dalla scuola,” sghignazzò Malfoy. “Chi ti ha fatto l’occhio
nero, Granger? Voglio mandargli dei fiori.”
“Ne ho abbastanza!” sbraitò decisa Madama McClan, guardando sopra le sue spalle
come supporto. “Madama … per favore…”
 Narcissa Malfoy spuntò da dietro l’appendiabiti a rastrelliera.
“Mettetele via,” disse freddamente a Harry e Ron. "Se attaccate ancora mio figlio, posso
assicurarvi che sarà l’ultima cosa che fate.”
“Davvero?” rispose Harry, facendo un passo avanti e fissando quella faccia arrogante
che, per il suo pallore, sembrava quello della sorella. Era alto quanto lei, adesso.
“Andando a cercare un gruppetto dei suoi amici Mangiamorte per farci fuori, vero?”
 Madama McClan squittì e si strinse le mani al cuore.
 “Sul serio, non dovreste accusare… è una cosa pericolosa da dire… via le bacchette, per
favore!”
 Ma Harry non la ripose. Narcissa Malfoy sorrise sgradevolmente.
“Vedo che l’essere il favorito di Silente ti ha dato un falso senso di sicurezza, Harry
Potter. Ma Silente non c’è sempre a proteggerti.”
Harry guardò l’intero negozio con aria di sfida. "Wow… guarda un po’… ora non c’è!
Perché non ci prova, allora? Potrebbero anche trovarle una cella doppia ad Azkaban
insieme con quel perdente di suo marito!”
Malfoy fece un movimento brusco verso Harry, ma inciampò nella veste troppo lunga.
Ron sghignazzo sonoramente.
 “Non osare parlare a mia madre in quel modo, Potter!” ringhiò Malfoy.
“Va tutto bene, Draco,” disse Narcissa, trattenendolo con le sottili dita bianche sulla
spalla. "Mi aspetto che Potter si riunisca col suo caro Sirius prima che io mi riunisca con
Lucius.”
Harry sollevò la bacchetta.
“Harry, no!” lo ammonì Hermione, afferrandogli la mano e tentando di abbassarla.
“Pensaci… Tu non devi… avresti tanti di quei problemi...”
Madama McClan rabbrividì per un momento sul posto, quindi decise di agire come se
niente fosse successo e nella speranza che non accadesse. Si inchinò davanti a Malfoy,
che stava ancora sbirciando Harry.
“Penso che questa manica sinistra debba scendere ancora un po’, caro, lasciamela
solo…”
“Ahi!” tuonò Malfoy, allontanandole la mano con uno schiaffo. “Guarda dove metti gli
spilli, donna! Madre… non penso di volerlo ancora…”
Si sfilò la veste da sopra la testa e la getto sul pavimento ai piedi di Madama McClan.
“Hai ragione, Draco,” disse Narcissa, sbirciando contemporaneamente Hermione, “ora so
che tipo di feccia frequenta questo negozio… Troveremo di meglio al Twilfitt and
Tatting's.”
Detto questo, entrambi si avviarono a grandi passi fuori dal negozio, Malfoy ben attento
ad urtare Ron il più duramente possibile mentre passava.
“Bene, veramente!” disse Madama McClan, tirando su la veste caduta e passandovi su
l’estremità della bacchetta come se si trattasse di un aspirapolvere, finché non fu
rimosso tutto lo sporco.
Fu disattenta durante l’intera la prova delle nuove vesti di Ron ed Harry e cercò di
vendere ad Hermione un abbigliamento da mago anziché uno da strega e, quando
finalmente li accompagnò fuori dal negozio, aveva l’aria di essere felice di vedere le loro
schiene allontanarsi.
“Preso tutto?” chiese radioso Hagrid quando tornarono da lui.
“All’incirca,” disse Harry. “Hai visto i Malfoy?”
“Sì,” rispose Hagrid, noncurante. “Ma non ci avrebbero osato di fare qualcosa in mezzo a
Diagon Alley, Harry. Non ti ci preoccupare di loro.”
Harry, Ron ed Hermione si scambiarono uno sguardo, ma prima che potessero far
recedere Hagrid da questa confortante asserzione, il signore e la signora Weasley insieme
a Ginny apparvero tutti carichi di pacchi di libri.
“State tutti bene?” chiese la signora Weasley. “Prese le vostre divise? Bene allora,
possiamo fare una scappatina in farmacia e all’Emporio dei Gufi sulla strada per il
negozio di Fred and George… State vicini, adesso…”
Né Harry né Ron comprarono alcun ingrediente in farmacia, visto che non avrebbero
continuato lo studio di Pozioni, ma entrambi comprarono, all’Emporio dei Gufi, una
grande scatola di biscottini gufici per Edvige e Leotordo. Con la signora Weasley che
controllava l’orologio ogni minuto circa, poi, si allontanarono lungo la strada alla ricerca
dei Tiri Vispi Weasley, il negozio di scherzi aperto da Fred e George.
“Non posiamo proprio restare a lungo,” disse la signora Weasley. “Possiamo solo dare
una rapida occhiata e tornare alla macchina. Dovremmo essere vicini, questo è il numero
92... 94...”
“Whau,” esclamò Ron, arrestandosi.
Messe al riparo dai monotoni manifesti ammuffiti delle vetrine circostanti, le vetrine di
Fred e George colpivano gli occhi come un’esposizione di fuochi d’artificio. Chiunque
passasse per caso nei dintorni, si voltava a guardare le vetrine, ed alcune persone
sbalordite s’erano appena fermate incantate. La vetrina di sinistra era
straordinariamente piena di un assortimento di oggetti che ruotavano, scoppiettavano,
lampeggiavano, rimbalzavano ed urlavano. Ad Harry si inumidirono gli occhi al solo
guardarli. La vetrina destra era coperta da un gigantesco poster pomposo come quello
Ministeriale, ma adornato di lettere gialle e lampeggianti:
Perché Essere Preoccupati Per Tu-Sai-Chi?
Si DOVREBBE essere preoccupati per
TU-SAI-CHE
Quel Senso di Costipazione - Che Attanaglia la Nazione!

Harry scoppiò a ridere. Sentì un flebile gemito dietro di lui e, voltatosi a guardare, vide la
signora Weasley esterrefatta, ammutolita, a guardare il poster. Le sue labbra si
muovevano silenziosamente, mimando il nome “TU –SAI-CHE.”
“Saranno uccisi nel loro letto!” Bisbigliò.
“No che non lo saranno!” Disse Ron che, come Harry, stava ridendo. “È fortissimo!”
Lui ed Harry entrarono nel negozio. Era strapieno di clienti. Harry non riuscì ad
avvicinarsi agli scaffali. Si guardò attorno, osservando le scatole ammucchiate fino al
soffitto: c’erano le Merendine Marinare che i gemelli avevano perfezionato nel precedente
anno ad Hogwarts, che non avevano terminato. Harry s’accorse che i Torroni
Sanguinolenti erano molto richiesti dall’unica scatola aperta rimasta sullo scaffale.
C’erano casse piene di bacchette finte, le più economiche che si trasformavano in un
pollo di gomma o in un paio di mutande quando agitate, le più care che percuotevano
l’utente disattento sulla testa e sul collo. C’erano scatole di piume che si distinguevano in
vari tipi: Auto-Scriventi, Verifica-Formule e Risposta-Breve. Si aprì un piccolo spazio
nella folla ed Harry si spinse verso il bancone dove un gruppo di deliziati ragazzini di 10
anni stava guardando un minuscolo uomo di legno che lentamente saliva verso una vera
coppia di forche poste su in una scatola che portava la scritta: “Boia Riutilizzabile —
Incantalo o ti impiccherà!”
“«Incantesimo Sogni ad Occhi Aperti Brevettato»”
Hermione era riuscita a farsi spazio verso un grande display presso il bancone e stava
leggendo le informazioni sul retro di una scatola che sorreggeva un’illustrazione colorata
raffigurante un bellissimo giovane ed una ragazza in estasi sul ponte di una nave pirata.
“«Un semplice incantesimo ed entrerete in un sogno ad occhi aperti estremamente
realistico della durata di trenta minuti, di alta qualità, facile da utilizzare nel bel mezzo di
una lezione e virtualmente non identificabile (effetti secondari includono una espressione
vacua e un lieve sbavare). Non vendibile ai minori di sedici anni» Sai,” disse Hermione,
alzando lo sguardo su Harry, “è veramente una magia straordinaria!”
“Per quello che hai detto, Hermione,” disse una voce dietro loro, “ne puoi avere tre al
prezzo di uno.”
Fred era in piedi di fronte a loro, raggiante, vestito di un completo magenta che
s’intonava magnificamente con i suoi capelli color fiamma.
“Come stai, Harry?” Si strinsero la mano. “E che è successo ai tuoi occhi, Hermione? “
“Il tuo telescopio pugile,” rispose mestamente.
“Oh accidenti, mi ero scordato di quelli,” rispose Fred. “Qui...”
Sfilò un tubetto dalla tasca e glielo porse. Lei ne svitò il tappo con circospezione
facendone uscire una densa pasta gialla.
“Mettine un pochino, il livido se ne andrà in un’ora,” disse Fred. “Dovevamo trovare una
pozione decente per rimuovere gli ematomi, avendo testato molti prodotti su noi stessi.”
Hermione lo guardò nervosa. “È sicura, vero?” chiese.
“Certo che lo è,” asserì Fred con più enfasi. “Vieni, Harry, ti faccio fare un giro.”
Harry lasciò Hermione che ungeva l’occhio nero con la pomata e seguì Fred verso il retro
del negozio, dove vide un reparto di carte da gioco e trucchi con la corda.
“Trucchi magici Babbani!” sentenziò Fred felicemente, indicandoli. “Per tipi strani come
papà, sai, quelli che adorano la roba dei Babbani. Non rendono molto, ma abbiamo
abbastanza clienti fissi, sono delle grandi novità… oh, ecco George...”
Il gemello di Fred strattonò energicamente la mano di Harry.
“Gli fai fare un giro? Vieni sul retro, Harry, è là che facciamo veramente soldi… metti in
tasca qualcosa, tu, e pagherai molto più che non in Galeoni!” aggiunse per avvisare un
ragazzino che tirava di scatto la mano fuori da un catino etichettato con una scritta nera:
Marchio Nero Commestibile – Per far Ammalare Chiunque!
George spostò una tenda a lato dei trucchi Babbani ed Harry vide una stanza buia e
meno affollata. I pacchetti dei prodotti allineati su questi scaffali erano più pacati.
“Abbiamo appena sviluppato questa linea più seria,” disse Fred. “Strano come sia
successo…”
“Non crederesti se ti dicessi quante persone, anche gente che lavora al Ministero, non
sappia fare un Incantesimo Scudo decente,” disse George. “Naturalmente non hanno
avuto te come insegnante, Harry.”
“Giusto... bene, pensavamo ad un Cappello Scudo un po’ per ridere, sai, una sfida ai tuoi
compagni a farti una fattura mentre lo indossi e guardare la sua faccia quando la fattura
rimbalza. Ma il Ministero ne ha comprati cinquecento per il suo equipaggiamento ai
dipendenti! E stiamo ancora ricevendo ordini massicci!”
“Così abbiamo esteso l’incantesimo a Mantelli Scudo, Guanti Scudo,….”
“... Voglio dire, non possono fare molto contro le Maledizioni Senza Perdono, ma per le
fatture minori o per il malocchio…”
“E poi abbiamo pensato a tutto il settore di Difesa contro le Arti Oscure, perché è
talmente redditizio,” continuò George entusiasticamente. “Questo è recentissimo.
Guarda, Polvere Oscurante Istantanea, l’abbiamo importata dal Perù. Pratico se si vuole
scappare in fretta.”
“Ed i Detonatori Adescanti stanno giusto andandosene dagli scaffali, guarda,” proseguì
Fred, indicando un numero di certe specie di trombe dall’aspetto arcano che si
affrettavano a mettersi fuori vista. “Ne fai cadere uno furtivamente ed essi corrono a
nascondersi e producono un forte suono piacevole, dandoti il diversivo di cui hai
bisogno.”
“Pratico,” disse Harry, impressionato.
“Qui,” disse George, acciuffandone una coppia e tirandola ad Harry.
Una giovane strega con capelli corti e biondi fece capolino dalla tenda. Harry vide che
anche lei aveva le vesti magenta dello staff.
“C’è un cliente qui fuori che chiede di un calderone finto, Signor Weasley e Signor
Weasley,” disse. Harry trovò veramente insolito sentir chiamare Fred e George “Signor
Weasley,” ma loro si avviarono a grandi passi.
“Hai ragione, Verity, arrivo,” rispose prontamente George. "Harry, serviti da solo di tutto
ciò che vuoi, Ok? Tutto gratis.”
“Non posso accettarlo!” replicò Harry, che aveva già estratto il sacchetto dei soldi per
pagare i Detonatori Adescanti.
“Tu non paghi qui,” esclamò Fred con fermezza restituendo l’oro ad Harry.
“Ma…”
“Tu ci hai dato i soldi per iniziare, non l’abbiamo dimenticato,” disse George
prontamente. "Prendi tutto ciò che desideri e ricordati soltanto di dire alla gente dove li
hai presi, se te lo chiede.”
George spostò la tenda per andare ad aiutare il cliente, e Fred ricondusse Harry nella
parte principale del negozio per trovare Hermione e Ginny ancora occupate a fissare gli
Incantesimi Sogni ad Occhi Aperti Brevettati.
“Voi ragazze non avere ancora visto la nostra speciale AmmiraStrega?” chiese Fred.
“Seguitemi, signore...”
Nei pressi della vetrina c’era un insieme di prodotti rosa shocking che un gruppo di
ragazze eccitate stava guardando ridendo entusiasticamente. Hermione e Ginny
esitarono, sembrando sospettose.
“Eccole,” disse Fred fieramente. "Il miglior set di pozioni d’amore che possiate mai
trovare.”
Ginny inarcò scetticamente un sopraciglio. “Funzionano?” chiese.
“Certo che funzionano, fino ad un massimo di 24 ore, per un tempo che dipende dal peso
del ragazzo in questione…”
“... e dal fascino della ragazza,” aggiunse George, ricomparso improvvisamente al loro
fianco. “Ma non possiamo venderlo a nostra sorella,” aggiunse, diventando
improvvisamente serio, “non quando sta già uscendo con cinque ragazzi circa, per
quanto ne sappiamo…”
“Qualunque cosa abbiate sentito da Ron, è una grossa bugia,” rispose calma Ginny,
sporgendosi per prendere un vasetto rosa dallo scaffale. “Cos’è?”
“Elimina Pustole in Dieci Secondi,” rispose Fred. “Eccellente per ogni cosa, dai foruncoli
ai punti neri, ma non cambiare argomento. Al momento stai o non stai uscendo con un
ragazzo chiamato Dean Thomas?”
“Sì,” disse Ginny. “E l’ultima volta che l’ho visto era decisamente un ragazzo e non
cinque. Cosa sono questi?”
Indicava un certo numero di palle di pelo rotonde, un po’ meno vistose ma sempre rosa o
porpora, tutte rotolanti in fondo ad una gabbia mentre emettevano uno squittio acuto.
“Sbuffi Pigmei,” disse George. “puffskein in miniatura, non possiamo allevarli in fretta
quanto vorremmo. Che mi dici di Michael Corner?”
“L’ho scaricato, non sapeva perdere,” disse Ginny, inserendo un dito tra le sbarre della
gabbia e guardando gli Sbuffi Pigmei affollarvisi attorno. “Sono veramente carini!”
“Sono piuttosto coccolosi, sì,” riconobbe Fred. “Ma tu stai passando da un ragazzo
all’altro un po’ troppo velocemente, no?”
Ginny si girò a guardarlo, le mani sui fianchi. Aveva negli occhi lo stesso bagliore della
signora Weasley, tanto che Harry si sorprese nel non vedere Fred indietreggiare.
“Non sono fatti tuoi. E grazie tante a te,” aggiunse irosamente rivolta a Ron, che era
appena apparso, carico di mercanzia, al fianco di George, “per non aver spettegolato di
me con questi due!”
“Sono tre Galeoni, nove Falci ed uno Zellino,” disse Fred, esaminando le numerose
scatole tra le braccia di Ron. "Paga."
“Sono vostro fratello!”
“Ed è nostra anche la roba che stai sgraffignando. Tre Galeoni e nove Falci. Ti posso fare
lo sconto dello Zellino.”
“Ma io non ho tre Galeoni e nove Falci!”
“Allora faresti meglio a rimettere a posto la roba, e fai attenzione a metterla nello scaffale
giusto.”
Ron calciò molte scatole, imprecò e fece un gestaccio a Fred che sfortunatamente fu visto
dalla signora Weasley, che aveva scelto proprio quel momento per comparire.
“Se ti vedo farlo un’altra volta ti faccio una fattura che ti incollerà tutte le dita,” disse
severamente.
“Mamma, posso avere uno Sbuffo Pigmeo?” chiese a sua volta Ginny.
“Un che?” rispose cautamente la signora Weasley.
“Guarda, sono così graziosi...”
La signora Weasley si spostò per guardare gli Sbuffi Pigmei, così Harry, Ron e Hermione
ebbero momentaneamente la visuale libera sulla vetrina. Draco Malfoy, da solo, si
affrettava in strada. Oltrepassò i Tiri Vispi Weasley, si guardò alle spalle. Un secondo più
tardi, era uscito dalla visuale della vetrina e lo persero di vista.
“Mi chiedo dove sia sua madre.” disse Harry, aggrottando le sopracciglia.
“L’avrà mollata, a quel che sembra,” rispose Ron.
“Perché, in ogni caso?” disse Hermione.
Harry non disse nulla. Stava ragionando con molta concentrazione. Narcissa Malfoy non
avrebbe lasciato volentieri che il suo prezioso figlio si allontanasse dalla sua vista. Malfoy
doveva aver fatto uno sforzo enorme per togliersi dalle sue grinfie.
Harry, provando avversione per Malfoy, era sicuro che la ragione non potesse essere
innocente.
Si guardò intorno. La signora Weasley e Ginny erano rannicchiate sugli Sbuffi Pigmei. Il
signor Weasley stava esaminando felicemente un pacchetto di carte da gioco truccate
fatte dai Babbani. Fred e George erano impegnati con i clienti. Dall’altra parte della
vetrina, Hagrid dava loro le spalle, controllando la via su ogni lato.
“Qui sotto, svelti,” disse Harry, estraendo il Mantello dell’Invisibilità dallo zaino.
“Oh... non so, Harry,” replicò Hermione, guardando incerta verso la signora Weasley.
“Andiamo!” replicò Ron.
Hermione esitò solo un secondo, quindi s’infilò sotto il mantello con Harry e Ron.
Nessuno si accorse della loro sparizione. Erano tutti interessati ai prodotti di Fred e
George. Harry, Ron ed Hermione si strinsero per oltrepassare la porta il più velocemente
possibile, ma nel tempo che ci misero ad arrivare alla strada, Malfoy era sparito con
altrettanto successo.
“È andato in quella direzione,” mormorò Harry il più sottovoce possibile, affinché Hagrid,
che stava canticchiando sottovoce, non potesse sentire. “Andiamo.”
Si affrettarono, scrutando attentamente a destra ed a sinistra, attraverso le porte e le
vetrine dei negozi, sino a che Hermione non indicò avanti.
“È lui, no?” sussurrò. “Ha girato a sinistra?”
“Che sorpresa,” bisbigliò Ron.
In quanto Malfoy s’era guardato attorno e, quindi, era scivolato fuori vista in Notturn
Alley.
“Svelti, o lo perdiamo,” disse Harry, accelerando.
“Possono vederci i piedi!" disse Hermione ansiosa, col mantello svolazzante attorno alle
loro caviglie. Era ormai sempre più difficile, per loro, nascondersi tutti e tre sotto il
mantello.
“Non importa,” rispose Harry impaziente, “muoviamoci!”
Notturn Alley, la strada laterale dedicata alle Arti Oscure, però, sembrava completamente
deserta. Scrutarono attentamente nelle vetrine mentre le superavano ma nessun negozio
sembrava avere clienti. Harry suppose che fosse un po’ fuori luogo, in tempi di pericolo e
sospetto, acquistare manufatti oscuri… o almeno, essere visti durante l’acquisto.
Hermione gli diede un pizzicotto.
“Ahi!”
“Sch! Guarda! È lì!” disse in un soffio all’orecchio di Harry.
Erano arrivati al livello del solo negozio in Notturn Alley che Harry avesse mai visitato:
Magie Sinister, che vendeva una gran varietà di oggetti malvagi. In mezzo a casse piene
di teschi e vecchie bottiglie, c’era Draco Malfoy in piedi e voltato di spalle rispetto a loro,
appena visibile al di là del grosso armadio nero in cui Harry si era nascosto, una volta,
per sfuggire a Malfoy ed a suo padre. A giudicare dai movimenti delle mani, Malfoy stava
discutendo animatamente. Il proprietario del negozio, il signor Sinister, un uomo
untuoso e curvo, era in piedi di fronte a Malfoy. Aveva una strana espressione, un misto
tra rancore e paura.
“Se soltanto potessimo sentire quel che sta dicendo!” Disse Hermione.
“Possiamo!” Rispose Ron eccitato. “Un attimo… dannazione…”
Tirò fuori una coppia di scatole tra quelle più grandi tra cui annaspava.
“Orecchie Oblunghe, guarda!”
“Fantastico!” disse Hermione, mentre Ron dipanava i lunghi fili color carne e cominciava
ad infilarli sotto la porta. “Oh, spero che la porta non sia Imperturbabile...”
 “No!” fu la risposta allegra di Ron. “Ascoltate!”
Appoggiarono insieme le orecchie all’estremità del filo e ascoltarono con attenzione,
attraverso di essi la voce di Malfoy si sentiva forte e chiara, come se fosse stata accesa
una radio.
“Lo sa riparare?”
“Può darsi,” disse Sinister, in un tono che suggeriva che non era disposto a impegnarsi.
“Tuttavia è necessario che io lo veda. Perché non lo porta al negozio?”
“Non posso,” disse Malfoy. "Deve restare fisso. Volevo solo chiederle cosa fare.”
Harry vide Sinister leccarsi nervosamente le labbra.
“Be’, senza vederlo, posso solo dire che è un lavoro veramente difficile, forse impossibile.
Non posso garantire nulla.”
“No?” chiese Malfoy, ed Harry seppe, dal tono usato, che Malfoy lo stava schernendolo.
“Forse questo le darà maggiore fiducia.”
Si mosse verso Sinister e spari dalla vista dietro l’armadio. Harry, Ron ed Hermione si
spinsero di fianco nel tentativo di vederlo ancora, ma tutto quello che poterono vedere fu
Sinister che sembrava veramente spaventato.
“Ne parli con qualcuno,” disse Malfoy, “e ci sarà una punizione. Conosce Fenrir
Greyback? È un amico di famiglia, farà una visita improvvisa di tanto in tanto per essere
sicuro che al problema sia rivolta tutta l’attenzione necessaria.”
“Non ci sarà alcun bisogno di...”
“Questo lo decido io,” rispose Malfoy. “Be’, è meglio che vada. E non dimentichi di tenere
quello al sicuro. Ne ho bisogno.”
“Forse preferisce portarlo via subito?”
“No, certo che non voglio, stupido, piccolo uomo, che figura farei a portarlo per strada?
Solo non venderlo.”
“Certamente no… signore.”
Sinister fece lo stesso inchino che Harry aveva visto fare a Lucius Malfoy.
“Non una parola con nessuno, Sinister, compresa mia madre, capito?”
“Certo, certo,” mormorò Sinister, inchinandosi ancora.
L’attimo successivo, il campanello della porta tintinnò forte all’uscita di Malfoy che
sembrava veramente soddisfatto di se stesso. Passò così vicino ad Harry, Ron ed
Hermione che sentirono il del mantello fluttuare ancora sulle ginocchia. All’interno del
negozio, Sinister era rimasto raggelato. Il suo untuoso sorriso era svanito. Sembrava
preoccupato.
“Di cosa parlava?” mormorò Ron, riavvolgendo le Orecchie Oblunghe.
“Non so,” borbottò Harry, intento a pensare. “Vuole far aggiustare qualcosa… e vuole che
qualcosa sia messo da parte qui… Avete visto cosa indicava quando ha detto «quello?»”
“No, era dietro l’armadio.”
“Voi due restate qui,” bisbigliò Hermione.
“Cosa fai....?”
Ma Hermione era già uscita dal mantello. Si controllò i capelli nel vetro, quindi s’infilò
decisa nel negozio, facendo risuonare di nuovo il campanello. Ron infilò rudemente le
Orecchie Oblunghe sotto la porta passandone un estremità ad Harry.
“Salve, mattinata orribile, vero?” disse brillantemente Hermione rivolgendosi a Sinister,
che non rispose, ma che la guardò. Borbottando cordialmente, Hermione si mire a
girellare tra l’accozzaglia di oggetti in vetrina.
“È in vendita questa collana?” chiese, fermandosi di fronte ad una di questi.
“Se ha millecinquecento galeoni,” rispose il signor Sinister freddamente.
“Oh… ehm… no, non ne ho così tanti,” rispose Hermione vagando in giro. “E... quanto
per questo simpatico… uhm… teschio?”
“Sedici Galeoni.”
“Così è in vendita? E può… prenderlo chiunque?”
Il signor Sinister la squadrò bieco. Harry aveva la sgradevole sensazione che sapesse
perfettamente cosa Hermione era entrata a fare. Apparentemente anche Hermione sentì
di essere stata scoperta, perchè improvvisamente gettò all’aria ogni cautela.
“La questione è che… ehm… il ragazzo che è appena stato qua, Draco Malfoy, bene, è un
mio amico, ed io voglio comprargli un regalo di compleanno, ma lui ha già tutto, ed io
non voglio prendergli le stesse cose, così… uhm…”
Ad Harry era sembrata una storia che non reggeva molto, ed evidentemente anche
Sinister la pensava così.
“Fuori,” le disse bruscamente. “Vada fuori!”
Hermione non se lo fece dire due volte, si precipitò fuori dalla porta con Sinister alle
calcagna. Non appena il campanello trillò di nuovo, Sinister le sbatté dietro la porta
apponendovi il cartello di «Chiuso».
“Ah bene,” disse Ron, tirando il mantello sopra Hermione. “Pregevole tentativo, ma eri un
po’ ovvia…”
“Bene, la prossima volta puoi mostrarmi come fare, Maestro del Mistero!” proruppe con
asprezza.
Ron ed Hermione bisticciarono sino al ritorno ai Tiri Vispi Weasley, dove dovettero per
forza fermarsi per evitare di essere scoperti dagli sguardi veramente ansiosi con cui la
signora Weasley ed Hagrid si guardavano attorno, avendo chiaramente notato la loro
assenza. Una volta nel negozio, Harry si tolse rapidamente il Mantello dell’Invisibilità, lo
mise nello zaino e sostenne, d’accordo con agli altri due e in risposta alle accuse della
signora Weasley, che erano stati a lungo nella stanza sul retro, e che era probabile che
non avesse cercato con sufficiente attenzione.
CAPITOLO SETTE
LO SLUG CLUB
Harry passò gran parte dell’ultima settimana di vacanza ragionando sul significato del
comportamento di Malfoy a Notturn Alley. Quello che lo aveva maggiormente disturbato
era stata l’espressione soddisfatta sul volto di Malfoy quando era uscito dal negozio.
Nulla che rendesse Malfoy così felice poteva essere una buona notizia. Con sua leggera
irritazione comunque, né Ron né Hermione sembravano curiosi quanto lui riguardo le
attività di Malfoy; o almeno sembrava che discuterne fosse loro venuto a noia dopo pochi
giorni.
“Si, sono ormai d’accordo che è un comportamento dubbio, Harry” disse Hermione un po’
impazientemente. Era seduta sul davanzale nella stanza di Fred e George con i piedi
sopra una delle scatole di cartone e aveva solo alzato lo sguardo a malincuore dalla suo
nuovo libro di Traduzione Avanzata di Rune. “Ma non abbiamo concordato che
potrebbero esserci un mucchio di spiegazioni?”
“Forse ha rotto la sua Mano della Gloria” disse Ron vagamente, mentre tentava di
correggere l’inclinazione dell’ultimo ramoscello del suo manico da scopa. “Ricordi quel
braccio raggrinzito che aveva?”
“Ma cosa intendeva quando ha detto «Non dimenticare di tenere quell’altro al sicuro?»”
chiese Harry per l’ennesima volta. “Mi è suonato come se Sinister avesse un altro oggetto
come quello rotto, e Malfoy li volesse entrambi.”
“Lo credi?” disse Ron, cercando adesso di raschiare via un po’ di sporco dal manico della
sua scopa.
“Gia, lo credo.” disse Harry. Dato che né Ron né Hermione rispondevano, aggiunse, “Il
padre di Malfoy è ad Azkaban. Non credete che Malfoy voglia vendicarsi?”
Ron alzò lo sguardo, sbattendo gli occhi.
“Malfoy, vendetta? Cosa potrebbe fare al riguardo?”
“Questo è il mio problema, non lo so!” esclamò Harry frustrato. “ma sta progettando
qualcosa e penso che dovremmo prendere la cosa seriamente. Suo padre è un
Mangiamorte e … “
Harry si interruppe, gli occhi fissi sulla finestra dietro Hermione, la bocca aperta. Un
pensiero allarmante gli si era appena presentato alla mente.
“Harry?” chiese Hermione con voce ansiosa. “Cosa c’è che non va?”
“La cicatrice non ti fa male un’altra volta, vero?” chiese Ron nervosamente.
“È un Mangiamorte, “ disse Harry lentamente. “Ha preso il posto di suo padre come
Mangiamorte!”
Ci fu silenzio; poi Ron esplose in una risata. “Malfoy? Ha sedici anni, Harry! Pensi che
Tu-Sai-Chi potrebbe volere Malfoy come seguace?”
“Mi sembra veramente improbabile, Harry,” aggiunse Hermione con una voce quasi
autoritaria. “Cosa ti ha fatto pensare … ?”
“Da Madama McClan. Lei non lo ha toccato, ma lui ha urlato e ha allontanato con forza il
braccio quando lei ha cercato di arrotolare la manica. Era il suo braccio sinistro. Era
stato marchiato con il Marchio Nero.”
Ron e Hermione si guardarono l’un l’altra.
“Beh…” disse Ron, con un tono assolutamente scettico.
“Credo che volesse solo andarsene da lì, Harry,” disse Hermione.
“Ha mostrato a Sinister qualcosa che noi non abbiamo visto,” Harry continuò con
ostinazione. “Qualcosa che ha veramente spaventato Sinister. Era il Marchio, lo so –
stava mostrando a Sinister con chi stava facendo affari, hai visto quanto lo ha preso
seriamente Sinister!”
Ron e Hermione si scambiarono un altro sguardo
“Non sono sicura, Harry…”
“Già, io ancora non ritengo che Tu-Sai-Chi possa volere Malfoy come seguace…”
Seccato, ma assolutamente convinto di essere nel giusto, Harry raccolse in fretta il
sudicio mucchio di vestiti di Quidditch e se ne andò dalla stanza; la signora Weasley li
aveva sollecitati da giorni di non lasciare, fino all’ultimo, le loro cose da lavare e
impacchettare. Nel pianerottolo andò a sbattere contro Ginny, che stava ritornando nella
sua camera portando un mucchio di vestiti appena lavati.
“Io non andrei in cucina proprio ora,” gli consigliò, “C’è un mucchio di Flemma in giro.”
“Starò attento a non scivolarci dentro” Harry sorrise.
E infatti, quando entrò in cucina fu per trovarci Fleur seduta al tavolo di cucina, presa
da una flusso continuo di progetti per il suo matrimonio con Bill, mentre la signora.
Weasley teneva d’occhio un mucchio di broccoli che si auto sbucciavano e sembrava di
cattivo umore.
“… Bill ed io abbiaàmo quasi desciso per solo due damiscelle d’onore, Ginny e Gabrielle
che sciaranno molto dolci inssieme. Io pensso di vestirle in oro pallido – rosa saàrebbe
davvero orrribile con i capelli di Ginny –“
“Ah, Harry!” esclamò la signora Weasley ad alta voce, interrompendo il monologo di
Fleur. “Bene, Devo spiegarti i piani per la sicurezza per il viaggio ad Hogwarts domani.
Andremo nuovamente con le auto del Ministero, e ci saranno degli Auror ad attenderci
alla stazione-“
“Tonks ci sarà?” chiese Harry, consegnandole la roba di Quidditch.
“No, non credo , è stata assegnata da qualche altra parte da quanto Arthur ha potuto
sapere.”
“Si è lasciata andare, quella Tonks,” rifletté Fleur, osservando il proprio meraviglioso
riflesso nel retro di un cucchiaino da the. “Un grande errore a dire il vero –“
“Si, grazie,” disse la signora Weasley aspramente interrompendo nuovamente Fleur.
“Sarebbe meglio darsi da fare, Harry, voglio i bauli pronti questa sera, se possibile, così
non ci sarà la solita confusione dell’ultimo minuto.”
E in effetti la loro partenza il mattino successivo fu più tranquilla del solito. Le auto del
Ministero arrivate silenziosamente fino di fronte alla Tana li trovarono che aspettavano
con i bauli stipati, il gatto di Hermione, Grattastinchi, chiuso al sicuro nel suo cesto da
viaggio; Edvige, il gufo di Ron, Leotordo; e il nuovo Pygmy Puff color porpora, Arnold,
erano nelle gabbie.
“Au revoir, ‘Arry,” disse Fleur con voce roca, dandogli un bacio di addio. Ron si affrettò a
farsi avanti, guardandola speranzoso, ma Ginny allungò il piede e Ron cadde, allungando
mani e piedi nella polvere davanti a Fleur. Furioso, rosso in volto, e coperto di terra, si
affrettò a salire nell’auto senza dire neppure arrivederci.
Non c’era l’allegro Hagrid ad attenderli alla Stazione di King’s Cross. Al suo posto, due
barbuti Auror, con l’aspetto truce, vestiti con neri abiti Babbani, si mossero verso di loro
nel momento in cui le auto si fermavano e, camminando a fianco del gruppo, li
condussero a passo di marcia dentro la stazione senza dire una parola.
“Veloci, veloci, attraverso la barriera,” esclamò la signora Weasley che sembrava un po’
innervosita da questa austera efficienza. “Harry è meglio che tu vada per primo, con –“
Guardò con curiosità uno degli Auror, che facendo un breve cenno con la testa, Harry
per un braccio , e tentò di dirigerlo verso la barriera tra le piattaforme nove e dieci.
“Posso camminare, grazie,” sbottò Harry irritato, liberando con uno strattone il braccio
dalla stretta dell’Auror. Diede una spinta al suo carrello diretto verso la massiccia
barriera, ignorando il suo silenzioso compagno e si ritrovò, un secondo più tardi, fermo
sulla piattaforma nove e ¾ dove l’Espresso per Hogwarts, rosso scarlatto, stava
scaricando vapore sopra la folla.
Hermione e i Weasley lo raggiunsero in pochi secondi. Senza aspettare il parere del suo
Auror dall’aspetto risoluto, Harry fece cenno a Ron e Hermione di seguirlo sulla
piattaforma, cercando uno scompartimento vuoto.
“Non possiamo, Harry,” disse Hermione, guardandolo dispiaciuta. “Ron ed io dobbiamo
andare nella prima carrozza, quella dei prefetti e poi ispezionare i corridoi per un po’.”
“Oh, già, dimenticavo,” disse Harry.
“Sarebbe meglio che andaste dritti sul treno, tutti quanti, avete solo pochi minuti prima
di partire,” disse la signora Weasley, controllando il suo orologio. “Bene, spero tu abbia
un piacevole trimestre, Ron…”
“Signor Weasley, posso dirle una cosa?” chiese Harry, prendendo la decisione d’impulso.
“Certamente,” disse il signor Weasley, guardandolo leggermente sorpreso, ma seguendo
tuttavia Harry fuori dalla portata d’orecchio degli altri.
Harry aveva pensato molto attentamente ed era arrivato alla conclusione che, se doveva
parlarne con qualcuno, il signor Weasley era la persona più adatta; innanzitutto perché
lavorava al Ministero ed era dunque nella migliore posizione per fare ulteriori controlli, e
secondo, perché pensava che non ci fossero molti rischi che il signor Weasley si
arrabbiasse.
Poteva vedere la signora Weasley e l’Auror dall’aspetto severo lanciare ad entrambi degli
sguardi sospettosi mentre si spostavano lontano.
“Mentre eravamo a Diagon Alley,”cominciò Harry, ma il signor Weasley lo anticipò con
una smorfia.
“Sto per scoprire dove tu, Ron, e Hermione siete spariti mentre avreste dovuto essere nel
retrobottega del negozio di Fred e George?”
“Come fa a …?”
“Harry, andiamo. Stai parlando con l’uomo che ha cresciuto Fred e George.”
“Er… già, bene, non eravamo nel retrobottega.”
“Molto bene, ora, ascoltiamo il peggio.”
“Allora, abbiamo seguito Draco Malfoy. Abbiamo usato il mio Mantello dell’Invisibilità.”
“Avevate qualche particolare motivo per farlo, o era una semplice capriccio?”
“Perché pensavo che Malfoy stesse combinando qualcosa,” disse Harry, senza fare caso
allo sguardo di esasperazione mescolata a divertimento del signor Weasley. "Se l'era
svignata lontano da sua madre e volevo sapere perché."
“Naturalmente dovevi saperlo,” disse il signor Weasley, con tono rassegnato. “Allora? Hai
scoperto perché?”
“È andato da Magie Sinister,” disse Harry, “e ha cominciato a intimidire il tipo lì dentro,
Sinister, perché lo aiutasse a riparare qualcosa. E ha detto che voleva che Sinister gli
tenesse da parte qualcos’altro. Sembrava che parlasse di qualcosa di uguale a ciò che
aveva bisogno di riparare. Come se fossero un paio di oggetti uguali. E…”
Harry prese un profondo respiro.
“C’era qualcosa d’altro. Ho visto Malfoy saltare a un chilometro quando Madama McClan
ha cercato di toccare il suo braccio sinistro. Credo che sia stato marchiato con il Marchio
Nero. Credo che abbia rimpiazzato il padre come Mangiamorte.”
Il signor Weasley sembrò colto di sorpresa. Dopo un momento disse, “Harry, dubito che
Tu-Sai-Chi voglia permettere a un sedicenne…”
“C’è qualcuno che davvero sappia cosa Tu-Sai-Chi vuole o non vuole?” chiese Harry con
rabbia.
“Signor Weasley, mi scusi, ma non vale la pena investigare? Se Malfoy vuole riparare
qualcosa, e ha necessità di minacciare Sinister perché lo faccia, si tratta probabilmente
di qualcosa di Oscuro o di pericoloso, non crede?”
“Lo dubito, ad essere onesto, Harry,” disse il signor Weasley lentamente.”Vedi, quando
Lucius Malfoy è stato arrestato, abbiamo fatto irruzione a casa sua. Abbiamo portato via
ogni cosa che potesse essere pericolosa.”
“Penso che abbiate dimenticato qualcosa,” disse Harry caparbiamente.
“Bene, potrebbe essere,” disse il signor Weasley, ma Harry sentiva che il signor Weasley
lo diceva per compiacerlo.
Ci fu un fischio dietro a loro; quasi tutti erano saliti sul treno e le porte erano chiuse.
“È meglio che ti muova!” disse il signor Weasley, mentre la signora Weasley gridava
“Harry, svelto!”
Corse avanti e i signori Weasley lo aiutarono a caricare il baule sul treno.
“Ora, mio caro, verrai da noi per Natale, siamo già d’accordo con Silente, così ci vedremo
abbastanza presto,” disse la signora Weasley attraverso il finestrino, mentre Harry
sbatteva la porta chiudendola dietro di sé e il treno cominciava a muoversi. “Vedi di stare
attento a te e…”
Il treno guadagnava velocità.
“.. comportati bene e …”
Stava correndo per stare al passo con il treno.
“… tieniti al sicuro!”
Harry continuò a salutarli fino a quando il treno fece una curva e i signori Weasley
scomparvero dalla vista, poi si girò per vedere dove erano andati gli altri. Immaginò che
Ron e Hermione fossero segregati nella carrozza dei prefetti, ma Ginny era poco distante
lungo il corridoio e stava parlando con alcuni amici. Si incamminò nella sua direzione,
trascinando il baule.
La gente lo fissava spudoratamente mentre si avvicinava. Schiacciavano persino la faccia
contro il finestrino del loro scompartimento per guardarlo. Si aspettava un aumento nella
quantità di bocche aperte e sguardi fissi che avrebbe dovuto sopportare questo trimestre
dopo tutte le chiacchiere su “Il Prescelto” apparse nella Gazzetta del Profeta, ma non gli
piaceva la sensazione di stare sotto i riflettori. Diede un colpetto sulla spalla a Ginny.
“Vorresti tentare di trovare uno scompartimento?”
“Non posso, Harry. Ho detto che avrei incontrato Dean,” disse Ginny vivacemente. “Ci
vediamo dopo.”
“Va bene,” disse Harry. Sentì una strana fitta di irritazione mentre lei se ne andava via, i
lunghi capelli rossi che le danzavano sulla schiena. Aveva cominciato ad abituarsi alla
sua presenza durante l’estate così tanto che si era quasi dimenticato che Ginny non
stava appresso a lui, Ron e Hermione, mentre era a scuola.
Guardò di sottocchio e poi si osservò attorno: era circondato da ragazze che lo
guardavano incantate.
“Ehi, Harry!” sentì una voce familiare provenire dietro di lui.
“Neville!” disse Harry con sollievo, girandosi per vedere un ragazzo dalla faccia paffuta
affannarsi verso di lui.
“Ciao, Harry!” disse una ragazza con lunghi capelli e larghi occhi pallidi che era proprio
dietro Neville.
“Luna, ciao, come stai?”
“Molto bene, grazie” disse Luna. Teneva ben stretto a sé un giornale; a grandi lettere
sulla prima pagina annunciava che, all’interno, c’erano un paio di Spettrocchiali gratuiti.
“Il Cavillo va ancora forte, eh?” chiese Harry, che sentiva una certo affetto per il giornale,
dato che gli aveva fatto una intervista esclusiva l’anno precedente.
“Oh sì, le vendite sono alte,” disse contenta Luna.
“Andiamo a cercare dei posti a sedere,” disse Harry, e i tre si misero in moto lungo il
treno attraverso sciami di studenti che li fissavano silenziosamente. Alla fine trovarono
uno scompartimento vuoto, e Harry si spicciò, con sollievo, ad entrare.
“Stanno addirittura fissando noi?” disse Neville, indicando se stesso e Luna, “perché
stiamo con te!”
“Stanno fissando te perché anche tu eri al Ministero,” disse Harry mentre issava il suo
baule nella rastrelliera per i bagagli. “La nostra piccola avventura c’era tutta nella
Gazzetta del Profeta, devi averla vista.”
“Sì, ho pensato che la nonna si sarebbe arrabbiata per tutta la pubblicità,” disse Neville,
“ma era davvero compiaciuta. Dice che sto cominciando a non essere da meno di mio
padre finalmente. Mi ha comprato una nuova bacchetta, guarda!”
La tirò fuori e la mostrò a Harry.
“Ciliegio e crine di unicorno,” disse fieramente. “Pensiamo che sia proprio una delle
ultime che Olivander abbia venduto, è svanito il giorno dopo.. oh, vieni qui Trevor!”
E si tuffò sotto il sedile per riprendere il suo rospo che aveva fatto uno dei suoi numerosi
tentativi di raggiungere la libertà.
“Ci saranno ancora incontri dell’ E.S. quest’anno, Harry?” chiese Luna, che stava
staccando un paio di psichedelici occhiali dalla parte centrale de Il Cavillo.
“Non ha più importanza ora che ci siamo sbarazzati dell’Umbridge, no?” disse Harry,
sistemandosi. Neville urtò la testa contro il sedile e emerse dal di sotto. Sembrava molto
deluso.
“Mi piaceva l’E.S.! Ho imparato un sacco con te!”
“Mi divertivo agli incontri anch’io,” disse Luna tranquillamente. “Era come avere degli
amici.”
Questa era una di quelle cose sgradevoli che Luna spesso diceva e che creavano a Harry
una sgradevole sensazione di pena mista a imbarazzo. Prima che potesse rispondere,
comunque, ci fu dell’agitazione al di fuori della porta del loro scompartimento ; un
gruppo di ragazze del quarto anno stavano bisbigliando e ridacchiando tra loro dall’altra
parte del vetro.
“Chiediglielo tu!”
“No, tu!”
“Lo farò io!”
E una di loro, una ragazza dall’aspetto spavaldo con larghi occhi neri, un mento
prominente e lunghi capelli neri, si fece strada attraverso la porta.
“Ciao, Harry. Sono Romilda, Romilda Vane,” disse ad alta voce e con baldanza. “Perché
non vieni nel nostro scompartimento? Non sei obbligato a stare con loro,” aggiunse con
un teatrale bisbiglio, indicando il sedere di Neville, che sbucava, di nuovo, da sotto il
sedile mentre cercava a tentoni Trevor tutt’intorno e Luna, che aveva indossato adesso i
suoi Spettrochiali gratuiti, che le davano l’aria di un pazzo gufo multicolore.
“Sono miei amici,” disse Harry con freddezza.
“Oh,” disse la ragazza, guardandolo molto sorpresa. “Oh, D’accordo.”
E si tirò indietro, chiudendo la porta scorrevole dietro di lei.
“La gente si aspetta che tu abbia amici più forti di noi,” disse Luna, dimostrando ancora
una volta la sua attitudine ad una imbarazzante onestà.
“Voi siete forti,” disse Harry bruscamente. “Nessuno di loro era al Ministero. Non hanno
combattuto con me.”
“È una cosa piacevole da sapere,” disse con un raggiante sorriso Luna, e spinse i suoi
Spettrocchiali contro il naso e si sistemò per leggere Il Cavillo.
“Non lo abbiamo affrontato, però,” disse Neville , emergendo da sotto il sedile con
lanugine e polvere tra i capelli e un Trevor rassegnato nella mano. “Tu l’hai fatto.. Dovevi
sentire mia nonna parlare di te. «Quell’Harry Potter ha più spina dorsale di tutto l’intero
Ministero messo insieme!» Darebbe di tutto per avere te come nipote…”
Harry ridacchiò a disagio e cambiò argomento con i risultati dei G.U.F.O. appena ne ebbe
la possibilità.
Mentre Neville recitava i suoi voti e si chiedeva se gli sarebbe stato permesso di prendere
un M.A.G.O. in Trasfigurazione, con solo “Accettabile,” Harry lo guardava senza
veramente ascoltarlo.
L’infanzia di Neville era stata rovinata da Voldemort tanto quanto quella di Harry, ma
Neville non aveva idea di quanto vicino era stato a subire il destino di Harry. La profezia
avrebbe potuto riferirsi ad entrambi loro, benché, per qualche sua imperscrutabile
ragione, Voldemort avesse scelto di credere che si riferisse ad Harry.
Se Voldemort avesse scelto Neville, ci sarebbe stato Neville seduto di fronte ad Harry a
portare addosso la cicatrice a forma di fulmine e il peso della profezia... Oppure no? La
madre di Neville sarebbe morta per salvarlo, come Lily era morta per Harry? Sicuramente
lo avrebbe fatto… Ma se fosse stata incapace di mettersi tra suo figlio e Voldemort? Ci
sarebbe poi stato nessun “ Prescelto” alla fine? Una sedile vuoto dove ora sedeva Neville e
un Harry senza cicatrice che avrebbe potuto ricevere un bacio di addio dalla propria
madre e non da quella di Ron?
“Tutto bene, Harry? Mi sembri strano,” disse Neville.
Harry iniziò.
“Scusa… io…”
“Un Wrackspurt ti ha preso?” chiede Luna con tono comprensivo, scrutando Harry
attraverso i suoi enormi occhiali colorati.
“Io… cosa?”
“Un Wrackspurt … sono invisibili. Entrano volando attraverso le orecchie e ti confondono
il cervello,” disse. “Penso di averne sentito uno ronzare qui attorno.”
Agitò le mani nell’aria come se stesse scacciando qualche grande e invisibile farfalla
notturna. Harry e Neville si guardarono negli occhi l’un l’altro e,, cominciarono in fretta a
parlare di Quidditch.
Il tempo dietro i finestrini del treno era incerto come era stato per tutta l’estate,
passarono attraverso distese ininterrotte di nebbia gelata, poi dentro una debole, limpida
luce solare. Fu durante uno di questi tratti di sereno, mentre il sole era visibile quasi
direttamente in cielo, che Ron e Hermione entrarono finalmente nello scompartimento.
“Speriamo che il carrello del pranzo si sbrighi, sto morendo di fame,” disse Ron con
evidente desiderio, crollando pesantemente dentro il sedile accanto a Harry e
massaggiandosi lo stomaco. “Ciao Neville, ciao Luna. Sapete l’ultima?” aggiunse
girandosi verso Harry. “Malfoy non sta svolgendo i suoi compiti da prefetto. È ancora
seduto nel suo scompartimento con gli altri Serpeverde, lo abbiamo visto quando ci
siamo passati.”
Harry si tirò a sedere dritto, interessato. Non era da Malfoy perdere l’opportunità di
dimostrare il suo potere come prefetto, potere del quale aveva felicemente abusato tutto
l’anno precedente.
“Cosa stava facendo quando lo hai visto?”
“Il solito,” disse Ron senza interesse, facendo un gesto volgare con la mano. “Non è da lui
comunque, non è vero? Bene… questo è …” fece un’altra volta il gesto con la mano, “ma
perché non era fuori di lì a tiranneggiare quelli del primo anno?”
“Non so,” disse Harry, ma la mente stava correndo. Non era quello un segnale che Malfoy
aveva cose più importanti in mente che tiranneggiare gli studenti più giovani?
“Forse avrebbe preferito la Squadra d’Inquisizione,” disse Hermione. “Forse essere un
prefetto gli sembra banale dopo quello.”
“Non lo penso,” disse Harry. “Penso che lui è…”
Ma prima che potesse esporre la sua teoria, la porta dello scompartimento si aprì di
nuovo e una ragazza del terzo anno senza fiato entrolì dentro.
“Devo consegnare queste a Neville Paciock e Harry P-Potter,” balbettò, mentre i suoi
occhi incontravano quelli di Harry e diventava rossa. Stava porgendo loro due rotoli di
pergamena annodati con nastri viola. Perplessi, Harry e Neville presero i rotoli indirizzati
a ciascuno di loro e la ragazza uscì incespicando dallo scompartimento.
“Cosa è?” domandò Ron, mentre Harry lo srotolava.
“Un invito,” disse Harry-
“Harry,
sarei lieto se volessi raggiungermi per un mangiare un boccone nello scompartimento
C.
Sinceramente, Professor H.E.F. Slughorn”
“Chi è il Professor Slughorn?” chiese Neville, guardando perplesso il suo invito.
“Un nuovo professore,” disse Harry. “Bene, suppongo che dobbiamo andare, no?”
“Ma cosa vuole da me?” disse Neville, nervosamente, come se lo aspettasse una
punizione.
“No ho idea,” disse Harry, cosa che non era interamente vera, sebbene non avesse alcuna
prova che il suo presentimento fosse corretto. “Ascolta,” aggiunse, colpito da un
improvviso colpo di genio, “andiamo sotto il Mantello dell’Invisibilità, così possiamo dare
una bella occhiata a Malfoy per strada, vedere cosa sta combinando.”
Questa idea, comunque, finì nel nulla: i corridoi, che erano stipati di gente di guardia per
il carrello del pranzo, era impossibile da superare indossando il Mantello. Harry lo rimise
via con rammarico nel suo sacco, riflettendo che sarebbe stato piacevole indossarlo solo
per evitare tutti quegli sguardi fissi su di sé, che sembravano essere aumentati di
intensità da quando aveva camminato lungo il treno l’ultima volta.
Ogni tanto gli studenti passavano rumorosamente fuori dal loro scompartimento per
guardarlo meglio. L’eccezione era Cho Chang, la quale balzò dentro il suo
scompartimento quando vide Harry arrivare. Mentre Harry passò davanti al finestrino la
vide coinvolta in una decisa conversazione con la sua amica Marietta, che indossava uno
spesso strato di trucco che non copriva interamente le varie formazioni di foruncoli che
ancora le attraversavano il visoda una parte all’altra. Con un sorrisetto compiaciuto,
Harry proseguì.
Quando raggiunsero lo scompartimento C, videro subito che loro non erano i soli invitati
da Slughorn, anche se a giudicare dall’entusiasmo di Slughorn nell’accoglierli, Harry era
quello atteso con più calore.
“Harry, ragazzo mio!” disse Slughorn alzandosi di scatto nel vederlo così che il suo
grande addome coperto di velluto sembrò riempire tutto lo spazio restante dello
scompartimento. La sua lucente testa pelata e i grandi baffi argentati lucevano così
brillanti alla luce del sole come i bottoni dorati del suo panciotto. “Lieto di vederti, lieto di
vederti! E tu devi essere il signor Paciock!”
Neville ondeggiò la testa, guardandolo atterrito. Ad un gesto di Slughorn, si sistemarono
uno di fronte all’altro nei due soli sedili vuoti, che erano vicino alla porta. Harry lanciò
uno sguardo attorno agli altri invitati. Riconobbe un Serpeverde del suo stesso anno, un
ragazzone nero con zigomi alti e lunghi occhi obliqui; c’erano anche due ragazzi del
settimo anno che Harry non conosceva, schiacciati nell’angolo vicino a Slughorn e con
l’espressione di chi non era completamente sicura di come fosse arrivata lì, Ginny.
“Allora, conoscete tutti?” Slughorn chiese ad Harry e Neville. “Blaise Zabini è del vostro
anno, naturalmente…”
Zabini non diede alcun segno di riconoscimento o di saluto e neppure Harry o Neville: gli
studenti di Griffondoro e Serpeverde si detestavano reciprocamente per principio.
“Questo è Cormac McLaggen, forse vi sarete incrociati…? No?”
McLaggen, un grande ragazzo con i capelli come fili di metallo, sollevò una mano e Harry
e Neville gli fecero un cenno in risposta.
“… e questo è Marcus Belby, non so se…?”
Belby, che era piccolo e con l’aspetto nervoso, fece un sorriso forzato.
“… e questa affascinante giovane signorina mi ha detto che vi conosce!” terminò
Slughorn.
Ginny fece una smorfia a Harry e Neville da dietro la schiena di Slughorn.
“Bene, questo è molto piacevole,” disse Slughorn comodamente. “Una occasione per
conoscerci tutti un po’ meglio. Qui, prendete un tovagliolo. Ho impachettato il mio
pranzo, il carrello, da come mi ricordo, è pieno di Bacchette Magiche alla liquirizia, e il
sistema digestivo di un povero vecchio signore non è proprio adatto a quel genere di
cose. Fagiano, Belby?”
Belby iniziò, e accettò quello che sembrava mezzo fagiano freddo.
“Ho appena raccontato al giovane Marcus che ho avuto il piacere di insegnare a suo zio
Damocles,” Slughorn disse a Harry e Neville, facendo passare ora un cestino di panini. “
Eccezionale mago, eccezionale, e il suo Ordine di Merlino molto meritato. Vedi spesso tuo
zio, Marcus?”
Sfortunatamente, Belby aveva appena preso un gran boccone di fagiano; nella fretta di
rispondere a Slughorn mandò giù troppo velocemente, diventando viola e cominciando a
soffocarsi.
“Anapneo,” disse Slughorn calma, puntando la sua bacchetta verso Belby, le cui vie
aeree sembrarono liberarsi all’istante sgombre.
“No… non molto, no,” boccheggiò Belby, con gli occhi lacrimanti.
“Bene, naturalmente, oserei dire che è occupato,” disse Slughorn, guardando con aria
dubbiosa Belby. “Dubito che abbia inventato la Pozione di Aconito senza un
considerevole duro lavoro!”
“Immagino...” disse Belby, che sembrava spaventato dall’idea di prendere un altro
boccone di fagiano fino a che non era sicuro che Slughorn avesse finito con lui. “Eh... lui
e mio padre non vanno molto d’accordo, vede, così io non lo conosco realmente così
tanto...”
La sua voce sembrò perdersi lontano mentre Slughorn gli porgeva un freddo sorriso e si
girava invece verso McLaggen.
“Ora, tu Cormac,” disse Slughorn, “ per caso so che tu vedi molto tuo zio Tiberius, perché
lui ha una splendida fotografiadi voi due a caccia di nogtails, penso, nel Norkfolk?”
“Oh, sì, è statoproprio divertente, certamente,” disse McLaggen, “Andammo con Bertie
Higgs e Rufus Scrimgeour – prima ovviamente che diventasse Ministro...”
“Ah, conosci anche Bertie e Rufus?” disse con un sorriso Slughorn, offrendo ora attorno
a sè un piccolo vassoio di pasticcini; in qualche modo a Belby non furono offerti. “Ora
ditemi...”
Era come Harry aveva sospettato. Ciascuno sembrava essere stato invitato perché aveva
relazioni con qualcuno di ben conosciuto o influente – ciascuno a parte Ginny. Zabini,
che era stato interrogato dopo McLaggen, si scoprì avere una strega di famosa bellezza
per madre (per quello che Harry potè capire, era stata sposata sette volte, ognuno dei
suoi mariti era morto misteriosamente e le aveva lasciato un mucchio di quattrini). Il
prossimo era il turno di Neville. Furono dieci minuti di vero disagio, perché i genitori di
Neville, Aurors molto noti, erano stati torturati fino alla pazzia da Bellatrix Lestrange e da
una coppia di amiconi Mangiamorte. Alla fine del colloquio con Neville, Harry aveva
l’impressione che Slughorn si riservasse il giudizio, anche per vedere se aveva parte
deltalento dei genitori.
“E ora,” disse Slughorn, movendosi notevolmente nel suo sedile con l’aria di un
presentatore che introduceva la star principale. “Harry Potter! Da dove cominciare?
Ritengo di aver a malapena scalfito la superficie quando ci siamo incontrati durante
l’estate!”
Contemplò Harry per un momento cose se egli fosse un pezzo particolarmente grande e
succulento di fagiano, poi disse, “«Il Prescelto», così ti chiamano ora!”
Harry non disse nulla. Berlby, McLaggen e Zabini lo stavano tutti fissando.
“Naturalmente,” disse Slughorn, guardando Harry con molta attenzione, “ci sono state
dicerie per anni… Mi ricordo quando- beh- dopo quella terribile notte- Lily- James- e tu
sopravvivesti- e la voce era che tu dovevi avere poteri oltre l’ordinario…”
Zabini diede un piccolo colpo di tosse che stava chiaramente ad indicare un divertito
scetticismo. Una voce adirata esplose da dietro Slughorn.
“Ehi, Zabini, dato che tu sei così pieno di talento... a metterti in mostra...”
“Oh, cara!” sogghignò Slughorn facilmente, guardando verso Ginny che stava guardando
con occhi furiosi Zabini oltre la circonferenza del pancione di Slughorn. “Devi fare
attenzione, Blaise. Ho visto questa giovane signorina mettere in pratica la più fantastica
Fattura Orcovolante mentre passavo nella sua carrozza! Non la farei arrabbiare se fossi
in te”
Zabini si limitò a lanciare uno sguardo sprezzante.
“Comunque,” disse Slughorn, rivolgendosi di nuovo a Harry. “Queste dicerie quest’estate.
Naturalmente, uno non sa a cosa credere, è ben risaputo che la Gazzetta scrive
inesattezze, fa errori - ma là sembra non esserci dubbio, dato il numero di testimoni, che
ci sia stato una notevole agitazione al Ministero e che tu fossi lì al centro di tutto ciò!”
Harry, che non riusciva a veder alcuna strada al di fuori di quella senza dire apertamente
bugie, accennò con il capo ma nondimeno non disse nulla. Slughorn lo guardò
sorridendo.
“Così modesto, così modesto, nessuna meraviglia che Silente straveda - eri lì, allora? Ma
il resto delle storie - così sensazionali, naturalmente, uno non sa a cosa credere - questa
profezia di cui si favoleggia per esempio…”
“Non abbiamo ascoltato nessuna profezia,” disse Neville, diventando rosso geranio
mentre lo diceva.
“Esatto,” disse Ginny lealmente. “Neville ed io eravamo entrambi lì, e tutta questa
spazzatura su “Il Prescelto” è la Gazzetta che gonfia le cose come al solito”
“Eravate entrambi lì, davvero?” chiese Slughorn con grande interesse, guardando da
Ginny a Neville, ma entrambi sedevano chiusi come ostriche davantial suo sorriso di
incoraggiamento. “Sì... bene... è vero che la Gazzetta spesso esagera, naturalmente...”
Slughorn continuò, con un tono di voce di leggero disappunto. “ Ricordo che il caro
Gwenog mi disse - Gwenog Jones, intendo, naturalmente, il Capitano delle Arpie di
Holyhead “
Vagava senza meta in prolisse reminescenze, ma Harry aveva la chiara impressione che
Slughorn non avesse ancora finito con lui, e che non fosse stato convinto da Neville e
Ginny.
Il pomeriggio si trascinò tra molti altri aneddoti riguardanti illustri maghi ai quali
Slughorn aveva insegnato, e tutti avevano molto graditoil fare partedi quello che lui
chiamava lo “Slug Club” a Hogwarts. Harry non vedeva l’ora di andarsene, ma non
vedeva come poteva farlo educatamente. Finalmente il treno uscì da un’altro lungo tratto
di nebbia verso un rosso tramonto, e Slughorn si guardò attorno, sbattendo le palpebre
nella luce del tramonto.
“Santo cielo, si sta già facendo scuro! Non mi ero accorto che avevano acceso le lampade!
Sarà meglio che andiate e indossiate le vostre divise, tutti voi. McLaggen, dovrete passare
un giorno da me e farvi prestare quel libro sui Nogtails. Harry, Blaise... passate quando
volete. Lo stesso per voi, signorina,” fece l’occhiolino a Ginny. “Bene, andate, andate!”
E spinse oltre Harry nel corridoio che si stava oscurando, Zabini gli lanciò un’occhiata
molto sgradevole, che Harry restituì con gli interessi.
Lui, Ginny e Neville seguirono Zabini lungo il treno.
“”Sono contento che sia finito,” bisbigliò Neville. “Strano uomo, no?”
“trivellasi, un po’,” disse Harry, gli occhi su Zabini. “Come hai finito per arrivare lì,
Ginny?”
“Mi ha visto lanciare un incantesimo su Zacharias Smith,” disse Ginny, “ricordate
quell’idiota di Tassorosso che era nell’ E.S.? Continuava ancora e ancora a chiedermi
cosa era accaduto nel Ministero e alla fine mi ha dato così fastidio che gli ho fatto il
malocchio… quando è arrivato Slughorn ho pensato che fosse arrivato per punirmi, ma
ha semplicemente detto che era un incantesimo fatto molto bene e mi ha invitato per il
pranzo. Folle, eh?”
“Ragione migliore che invitare qualcuno solo perchè ha una madre famosa,” disse Harry,
guardando con aria accigliata la nuca di Zabini, “o perchè il loro zio...”
Ma si zittì. Un’idea gli stava venendo in mente, una idea spericolata, ma potenzialmente
meravigliosa... tempo un minuto e Zabini sarebbe rientrato nello scompartimento dei
Serpeverde del sesto anno e Malfoy sarebbe stato seduto lì, pensando di non essere udito
da nessuno eccetto i suoi fedeli Serpeverde... se Harry poteva solo entrare, non visto,
dietro di lui, cosa avrebbe potuto sentire o vedere? Era vero, mancava poco alla fine del
viaggio – la stazione di Hogsmeade era lontana meno di mezz’ora, a giudicare dallo stato
selvaggio dello scenario che scorreva dietro i finestrini – ma nessun altro sembrava
pronto a prendere sul serio i sospetti di Harry, così doveva fornire loro una prova.
“Vi vedrò dopo, voi due,” disse Harry in un sussurro, prendendo il suo Mantello
dell’Invisibilità e gettandoselo sopra.
“Ma cosa stai...?” chiese Neville.
“Dopo!” sussurrò Harry, lanciandosi dietro a Zabini il più silenziosamente possibile,
benchè lo sferragliare del treno rendesse ogni precauzione quasi inutile.
Il corridoio era quasi completamente pieno ora. Quasi tutti era rientrati nei loro
scompartimenti per cambiarsi con le divise della loro casa e imballare le loro cose. Anche
se era così vicino da poter seguire Zabini senza toccarlo, Harry non fu abbastanza veloce
da scivolare nello scompartimento quando Zabini aprì la porta. Zabini stava ormai
richiudendola quando Harry mise avanti in fretta il piede per evitare che si chiudesse.
“Cosa ha di storto questa porta?” disse Zabini con ira e scagliò la porta scorrevole
ripetutamente contro il piede di Harry.
Harry afferrò la porta e la aprì con forza; Zabini, ancora stringendo la maniglia, crollò
verso di fianco in grembo a Gregory Goyle, e nella confusione che seguì , Harry balzò
nello scompartimento, precipitandosi nel sedile temporaneamente vuoto di Zabini, e issò
se stesso nella rastrelliera dei bagagli. Per fortuna Goyle e Zabini stavano ringhiando uno
contro l’altro, con gli occhi di tutti puntati addosso, per Harry che era abbastanza sicuro
che i piedi e le caviglie fossero stati visibili mentre il Mantello sventolava attorno a lui;
effettivamente ci fu un orribile momento in cui pensò di aver visto gli occhi di Malfoy
seguire le sue scarpe da ginnastica mentre scalciava cercando di arrampicarsi fuori dal
suo campo visivo.; ma poi Goyle chiuse violentemente la porta e lanciò Zabini lontano da
sé, Zabini crollò nel suo sedile con l’aspetto arruffato, Vincent Tiger ritornò ai suo i
fumetti, e Malfoy, ridacchiando, si distese lungo due sedili con la sua testa sulle
ginocchia di Pansy Parkinson. Harry si raggomitolò scomodamente sotto il Mantello,
assicurandosi che ogni minima parte di sé rimanesse nascosta, e osservò Pansy
accarezzare i lisci capelli biondi sulla fronte di Malfoy, sorridendo compiaciuta, come se
chiunque avrebbe smaniato per essere al suo posto. Le lanterne oscillavano dal soffitto
della carrozza emettendo una viva luce su tutta la scena: Harry poteva leggere ogni
parola del fumetto di Tiger direttamente sotto di lui.
“Così, Zabini,” disse Malfoy, “cosa voleva Slughorn?”
“Solo cercare di mettere insieme gente famosa,” disse Zaini, che stava ancora guardando
bieco Goyle. “Non che sia riuscito a trovarne molti”
Questa informazione non sembrò piacere a Malfoy.
“Chi altro è stato invitato?” domandò.
“McLaggen da Grifondoro ,” disse Zabini.
“Oh, già, suo zio è unpezzo grosso al Ministero,” disse Malfoy.
“... qualcuno di nome Belby, da Corvonero...”
“Non lui, è uno stupido!” disse Pansy.
“… e Paciock, Potter, e la ragazza Weasley.” Terminò Zabini.
Malfoy si mise a seder immediatamente, sbattendo la mano di Pansy di lato.
“Ha invitato Paciock?”
“Certo, immagino di sì, dato che Paciock c’era,” disse Zabini in tono indifferente.
“Cosa ha Paciock da interessare Slughorn?”
Zabini si strinse le spalle.
“Potter, il preziosissimo Potter, ovviamente voleva dare un’occhiata al Prescelto,”
sogghignò Malfoy, “ma quella ragazza Weasley! Cosa ha di speciale quella?”
“Piace ad un mucchio di ragazzi,” disse Pansy, guardando Malfoy con la coda dell’occhio
per vedere la sua reazione. “Anche tu pensi che sia bella da vedere, non è vero Blaise, e
sappiamo come sei difficile da accontentare!”
“Non intendo toccare un sudicio traditore della nostra razzacome lei, qualunque sia il
suo aspetto,” disse Zabini con freddezza, e Pansy sembrò compiaciuta. Malfoy si stesesdi
nuovo sulle sue ginocchia e lasciò che riprendesse ad accarezzargli i capelli.
“Bene, pietà per i gusti di Slughorn. Forse comincia ad essere un po’ vecchio. Peccato,
mio padre spesso dice che è stato un gran mago ai suoi tempi. Mio padre era un suo
favorito. Slughorn probabilmente non sapeva che ero sul treno, o…”
“Non ci conterei su un invito,” disse Zabini. “Mi ha chiesto del padre di Nott quando sono
arrivato per primo. Erano vecchi amici, sembrerebbe, ma quando ha sentito che è stato
catturato al Ministero non mi è sembrato felice, e Nott non ha ricevuto un invito, non è
vero? Non credo che a Slughorn interessino i Mangiamorte.”
Malfoy sembrò adirato, ma si costrinse a far uscire una strana risata priva di umorismo.
“Bene, chi si preoccupa di cosa gli interessa? Chi è lui, alla fine? Solo uno stupido
insegnante.” Malfoy sbadigliò ostentatamente. “Voglio dire, potrei non essere più ad
Hogwarts il prossimo anno, che importanza ha per me se piaccio o no a qualche vecchio
grasso che ha fatto il suo tempo?”
“Cosa significa che potresti non essere ad Hogwarts il prossimo anno?” chiese Pansy con
tono indignato, smettendo immediatamente di sistemarli i capelli.
“Bene, non si sa mai,” disse Malfoy con l’accenno di un sorriso compiaciuto. “Potrei -
ehm - essere passato a maggiori e migliori cose.”
Rannicchiato nella rastrelliera dei bagagli sotto il suo Mantello, il cuore di Harry
cominciò a correre a tutta velocità. Cosa avrebbero detto Ron e Hermione di questo?
Tiger e Goyle erano rimasti a bocca aperta davanti a Malfoy; apparentemente non
avevano neppure una vaga idea di nessun piano per passare a maggiori e migliori cose.
Anche Zabini si era permesso una espressione di curiosità che rovinava il suo arrogante
profilo. Pansy ricominciò il lento lisciare dei capelli di Malfoy, stupita.
“Intendi… Lui?”
Malfoy si strinse le spalle.
“Mia madre vuole che io completi la mia educazione, ma personalmente. non vedo come
possa essere considerata così importante di questi tempi. Intendo dire, pensate a
questo… Quando il Signore Oscuro avrà il comando, sarà importante quanti G.U.F.O. o
M.A.G.O. qualcuno avrà preso? Non credo proprio… dipenderà tutto dal tipo di servizio
che riceverà, dal livello di devozione che gli sarà mostrato.”
“E tu pensi che sarai capace di fare qualcosa per lui?” chiese Zabini aspramente. “A
sedici anni saremmo anche già pienamente qualificati?”
“Lo ho appena detto, no? Forse non gli interessa se non sono qualificato. Forse il lavoro
che vuole farmi fare non è nulla che richieda di essere qualificato per farlo,” disse Malfoy
tranquillamente.
Tiger e Goyle erano entrambi seduti con le bocche aperte come gargoyle. Pansy fissava
giù verso Malfoy come se non avesse mai visto nulla di così maestoso.
“Posso vedere Hogwarts,” disse Malfoy chiaramente assaporando l’effetto che aveva
creato mentre puntava il dito fuori dal finestrino che si oscurava. “Sarà meglio che ci
mettiamo le divise.”
Harry era così indaffarato a fissare Malfoy che non si accorse che Goyle si stava
allungando verso il proprio bagaglio; mentre lo faceva oscillare verso il basso, colpì con
forza Harry su un lato della testa. Si lasciò sfuggire un involontario rantolo di dolore e
Malfoy guardò verso la rastrelliera dei bagagli, aggrottando le sopracciglia.
Harry non temeva Malfoy, ma ora non gli paiceva molto l’idea di essere scoperto mentre
si nascondeva sotto il Mantello dell’Invisibilità da un gruppo di ostili Serpeverde. Gli
occhi ancora lacrimanti e la testa ancora pulsante, tirò a sé la bacchetta, attento a non
muovere il Mantello, e attese, trattenendo il fiato. Con sollievo, Malfoy sembrò decidere
che si era immaginato il rumore; raccolse le sue cose come gli altri, chiuse il suo bagaglio
e, mentre il treno rallentava fino ad avanzare a lenti sobbalzi, si avvolse un nuovo
pesante mantello da viaggio attorno alle spalle.
Harry poteva vedere i corridoi riempirsi nuovamente e sperò che Hermione e Ron
avessero tirato fuori le sue cose sulla piattaforma al posto suo; era bloccato dove era fino
a quando lo scompartimento non fosse stato completamente vuoto. Infine, con un
sobbalzo finale, il treno si fermò del tutto. Goyle aprì con impeto la porta e si fece strada
a forza in un combriccola del secondo anno, allontanandoli a pugni, con Tiger e Zabini
che lo seguivano.
“Ti vai,” disse Malfoy a Pansy, che lo stava aspettando con la mano allungata come se
sperasse che lui la stringesse. “Devo solo controllare qualcosa.”
Pansy uscì. Ora Harry e Malfoy erano soli nello scompartimento. La gente era già passata
oltre, scendendo nella nera piattaforma. Malfoy si spostò verso la porta dello
scompartimento e abbassò le tende, così che la gente nel corridoio non potessero
osservare. Poi si chinò verso il bagaglio.
Harry osservò giù oltre il bordo della rastrelliera di bagagli, con il cuore che batteva un
po’ più veloce. Cosa voleva nascondere Malfoy a Pansy? Stava per cedere il misterioso
oggetto rotto che era così importante da riparare?
"Petrificus Totalus!"
Senza preavviso, Malfoy puntò la sua bacchetta verso Harry, che fu istantaneamente
paralizzato. Come al rallentatore, ruzzolò fuori dalla rastrelliera dei bagagli e cadde
dando un colpo spaventoso, tale da far tremare il pavimente, ai piedi di Malfoy, il
Mantello dell’Invisibilità intrappolato sotto di lui, l’intero corpo in vista con le gambe
ancora piegate in una posizione di rigida genuflessione. Non poteva muovere un muscolo:
poteva solo fissare lo sguardo verso Malfoy, che sorrideva apertamente.
“Lo immaginavo,” disse giubilante. “Ho sentito il bagaglio di Goyle colpirti. E ho
immaginato di vedere un lampo bianco attraversarel’aria dopo che Zabini era entrato…” I
suoi occhi si soffermarono per un momento sulle scarpe da ginnastica. “Eri tu che
bloccavi la porta quando Zabini sta entrando, no?”
Esaminò Harry per un momento.
“Non hai sentito nulla di importante, Potter. Ma poiché ho te qui…”
E picchiò con forza sulla faccia di Harry. Harry sentì il naso rompersi, il sangue
zampillare ovunque.
“Questo è per mio padre. Ora, vediamo…”
Malfoy trascinò via il Mantello da sotto il corpo immobilizzato di Harry e lo tirò sopra di
lui.
“Non ho considerato che non ti ritroveranno fino al rientro del treno a Londra,” disse
tranquillamente. “Ci vediamo in giro, Potter… o no.”
E facendo attenzione a calpestare le dita di Harry, Malfoy uscì dallo scompartimento.
CAPITOLO OTTO
IL TRIONFO DI PITON
Harry non era in grado di muovere neppure un muscolo. Giaceva sotto il Mantello
dell’Invisibilità con il sangue che, dal naso, gli colava caldo e bagnato sul volto,
ascoltando le voci ed i passi nel corridoio. Il suo pensiero immediato fu che certamente
qualcuno avrebbe controllato lo scompartimento, prima che il treno partisse di nuovo.
Subito dopo gli sopravvenne, però, la sconsolata comprensione del fatto che, anche se
qualcuno avesse guardato nello scompartimento, in ogni caso lui non sarebbe stato né
visto né sentito. Il meglio che poteva sperare era che qualcuno entrasse e gli inciampasse
sopra.
Harry non aveva mai odiato Malfoy quanto dal momento in cui giaceva là, come una
ridicola tartaruga girata sul dorso, con il sangue che gli gocciolava disgustosamente nella
bocca aperta. In che stupida situazione si era cacciato… ed ora anche quegli ultimi rari
rumori di passi si stavano allontanando. Tutti si stavano sparpagliando lungo la buia
piattaforma là fuori: poteva sentire i bauli trascinati che sfregavano per terra ed un
chiassoso chiacchiericcio.
Ron e Hermione avevano certo pensato che avesse lasciato il treno senza di loro. Quando
fossero arrivati a Hogwarts ed avessero preso posto in Sala Grande, dopo aver guardato
su e giù lungo il tavolo di Grifondoro alcune volte, avrebbero finalmente realizzato che
non c’era ed allora, senza alcun dubbio, si sarebbe già trovato a metà della strada di
ritorno verso Londra.
Cercò di emettere qualche suono, fosse anche un grugnito, ma gli era impossibile. Allora
si ricordò che alcuni maghi, come Silente ad esempio, potevano fare magie anche senza
pronunciare a voce alta le relative formule, così cercò di attirare a sé la bacchetta, che gli
era sfuggita di mano, ripetendo più e più volte le parole Accio bacchetta! nella mente, ma
non accadde proprio nulla.
Gli sembrò di udire lo stormire delle fronde degli alberi che circondavano il lago ed il
lontano fischio di un gufo, ma nessun indizio che gli potesse suggerire che lo stavano
cercando o addirittura (si vergognò un pochino per averlo sperato) voci allarmate che si
domandavano dove fosse finito Harry Potter. Una sensazione di disperazione si diffuse in
lui mentre immaginava il convoglio di carrozze, trainate dai Thestral, inerpicarsi verso la
scuola e gli echi attutiti delle risate provenienti dallo scompartimento dove Malfoy stava
narrando del suo attacco a Harry ai suoi compagni Serpeverde.
Il treno sobbalzò, facendo rotolare Harry di lato. Ora fissava la polverosa parte inferiore
dei sedili invece del soffitto. Il pavimento cominciò a vibrare quando la locomotiva prese
vita con un rombo potente. L’Espresso stava ripartendo e nessuno sapeva che lui era
ancora lì…
All’improvviso sentì il Mantello dell’Invisibilità volare via ed una voce sopra la testa dire,
“Ciao Harry.”
Ci fu un lampo di luce rossa ed il corpo di Harry si sbloccò. Era finalmente in grado di
mettersi in una più dignitosa posizione seduta, strofinò via rudemente il sangue dai lividi
con il dorso della mano e sollevò la testa guardando in alto verso Tonks, che aveva in
mano il Mantello dell’Invisibilità che gli aveva appena tirato via.
“Sarebbe meglio se uscissimo di qui, e alla svelta,” disse, mentre i finestrini venivano
oscurati dal vapore ed il treno si avviava ad uscire dalla stazione. “Muoviti, saltiamo.”
Harry la seguì di corsa nel corridoio. Lei aprì la porta del treno e balzò sulla piattaforma,
che sembrava scorrere sotto di loro mentre il treno prendeva lo slancio. La seguì,
barcollando un po’ nell’atterraggio, quindi si raddrizzò in tempo per vedere la luccicante
locomotiva scarlatta prendere velocità, girare l’angolo, e sparire dalla vista.
L’aria fredda della notte gli alleviò il pulsare al naso. Tonks lo stava guardando. Era
arrabbiato e imbarazzato per essere stato trovato in quella ridicola posizione. Lei gli
restituì silenziosamente il Mantello dell’Invisibilità.
“Chi te lo ha fatto?”
“Draco Malfoy,” disse Harry amaramente. “Grazie di… beh…”
“Di niente,” disse Tonks, ma senza sorridere. Da quello che Harry poteva vedere
nell’oscurità, aveva un aspetto miserabile e capelli color topo come quando l’aveva
incontrata alla Tana. “Posso sistemarti il naso, se stai fermo.”
Harry non concordava molto con questa idea. Avrebbe preferito recarsi da Madama
Chips, l’infermiera del castello, nella quale riponeva maggiore fiducia quando si trattava
di Incantesimi di Guarigione, ma gli sembrava scortese dirlo, così rimase immobile e
chiuse gli occhi,
“Episkey” disse Tonks.
Il naso di Harry diventò molto caldo, e poi molto freddo. Alzò una mano e lo tastò con
circospezione. Sembrava essere stato sistemato.
“Grazie mille!”
“È meglio se ti rimetti il mantello, così possiamo andare verso la scuola,” disse Tonks,
sempre senza sorridere. Mentre Harry si sistemava sotto il mantello, la strega fece
ondeggiare la bacchetta: dalla punta emerse un’immensa creatura argentea a quattro
zampe che subito svanì nell’oscurità.
“Era un Patronus?” chiese Harry, che aveva già visto Silente mandare un messaggio
come quello.
“Sì, sto informando il castello che ti ho trovato, altrimenti si preoccuperanno. Andiamo, è
meglio non perder tempo.”
Si misero in moto verso il sentiero che conduceva alla scuola.
“Come hai fatto a trovarmi?”
“Ho notato che non eri sceso dal treno e sapevo che avevi quel mantello. Ho pensato che
ti stessi nascondendo per qualche ragione. Quando ho visto che le tendine di quello
scompartimento erano state abbassate, ho pensato che fosse meglio controllare.”
“Ad ogni modo, cosa stavi facendo qui?” chiese Harry.
“Sono di stanza qui a Hogsmeade, ora, per fornire un’ulteriore protezione alla scuola,”
disse Tonks.
“Ci sei solo tu qui, o… ?”
“No, ci sono anche Proudfoot, Savage, e Dawlish.”
“Dawlish, quell’Auror che Silente attaccò l’anno scorso?”
“Esatto.”
Arrancarono sul sentiero buio e deserto, seguendo le tracce appena lasciate dalle
carrozze. Harry sbirciava di traverso Tonks, da sotto il mantello. L’anno precedente si era
dimostrata curiosa (al punto di diventare anche un po’ seccante talvolta), aveva riso con
facilità e fatto scherzi. Ora sembrava più vecchia e molto più seria e determinata. Tutto
questo era la conseguenza di ciò che era accaduto al Ministero? Con disagio ricordò che
Hermione gli aveva suggerito di dirle qualcosa di confortante, riguardo a Sirius, tipo che
non era stata per nulla colpa sua, ma lui non era mai riuscito a farlo. Era ben lontano
dall’incolparla della morte di Sirius; non era colpa sua più che di chiunque altro (e certo
era molto meno colpevole che lui stesso), ma non gli piaceva parlare di Sirius, se solo
poteva evitarlo. Così scarpinarono in silenzio nella notte fredda, il lungo mantello di
Tonks che ondeggiava sul terreno dietro di loro.
Essendo sempre passato di lì sulle carrozze, Harry non si era mai reso bene conto di
quanto la stazione di Hogsmeade distasse da Hogwarts. Con suo gran sollievo,
finalmente, vide le alte colonne ai lati del cancello, ognuna con un cinghiale alato sulla
sommità. Aveva freddo, era affamato e desiderava veramente lasciarsi alle spalle questa
nuova, triste Tonks. Ma quando allungò la mano per aprire il cancello, lo trovò chiuso
con una catena.
“Alohomora!” esclamò con sicurezza, puntando la bacchetta sul lucchetto, ma non
accadde nulla.
“Non funziona con queste,” spiegò Tonks. “Le ha stregate personalmente Silente.”
Harry si guardò intorno, “Posso scavalcare il muro,” suggerì.
“Non puoi,” affermò Tonks. “Ci sono incantesimi anti-intrusi su tutte le mura. Le misure
di sicurezza sono state rafforzate cento volte questa estate.”
“Bene, allora,” disse Harry, cominciando a trovare fastidiosa quella sua mancanza di
aiuto, “Suppongo che dovrò dormire qui fori ed attendere domattina.”
“Qualcuno sta venendo qui per te,” disse Tonks, “Guarda.”
Una lanterna si muoveva a scatti a diversi passi dal castello. Harry fu così felice di
vederla che si sentiva anche disposto a sopportare le stizzite critiche di Gazza sul suo
ritardo e lo sbraitare circa il fatto che la regolare applicazione di serrapollici avrebbe di
molto migliorato il suo rispetto degli orari. Fu solo quando la fiammeggiante luce gialla si
trovò a poco più di dieci passi da loro, ed egli si tolse il Mantello dell’Invisibilità così da
poter essere visto, che riconobbe, con un moto di puro disgusto, il naso a uncino
illuminato dal basso ed i lunghi, unti, capelli neri di Severus Piton.
“Bene, bene, bene,” sogghignò Piton, estraendo la bacchetta ed aprendo subito il
lucchetto, così che le catene si riavvolsero indietro ed il cancello si aprì cigolando.
“Gentile, da parte tua, renderti visibile, Potter, sebbene tu abbia evidentemente deciso
che indossare la divisa scolastica avrebbe sminuito la tua apparizione.”
“Non ho potuto cambiarmi, non avevo il mio…” cercò di giustificarsi Harry, ma Piton lo
oltrepassò.
“Non c’è alcun bisogno che tu rimanga, Ninfadora, Potter è abbastanza… ah… al sicuro
nelle mie mani.”
“Pensavo che fosse stato Hagrid a ricevere il messaggio,” rispose Tonks, accigliandosi.
“Hagrid era in ritardo per il banchetto d’inizio anno, proprio come Potter qua, così l’ho
ricevuto io. E, per inciso,” disse Piton, rimanendo indietro per permettere a Harry di
oltrepassarlo, “ero curioso di vedere il tuo nuovo Patronus.”
Le sbatté il cancello in faccia con un sonoro fragore, richiuse le catene sempre con la
bacchetta e quelle strisciarono, tintinnanti, al loro posto.
“Penso che fosse molto meglio il precedente,” disse Piton, con malizia facilmente
riconoscibile nella voce. “Quest’ultimo sembra debole.”
Mentre Piton sollevava la lanterna, Harry vide, fugacemente, uno sguardo di violenta
emozione e di collera sul volto di Tonks. Poi fu nuovamente inghiottita dall’oscurità.
“Buonanotte,” le gridò Harry oltre la spalla, mentre si incamminava verso la scuola con
Piton. “Grazie per… tutto.”
“Arrivederci, Harry.”
Piton non parlò per circa un minuto. A Harry pareva che dentro di lui si stessero
generando ondate di odio così potenti che gli sembrava inverosimile che Piton non ne
sentisse quanto gli bruciasse. Aveva detestato Piton fin dal loro primo incontro, ma Piton
si era messo sempre ed irrevocabilmente oltre ogni possibilità di perdono, da parte di
Harry, a causa del suo atteggiamento verso Sirius. Qualsiasi cosa Silente avesse
affermato, ed Harry aveva avuto tempo di rifletterci su durante l’estate, aveva concluso
che le sprezzanti osservazioni di Piton sul rimanere nascosto al sicuro, mentre il resto
dell’Ordine della Fenice era fuori a combattere contro Voldemort, erano probabilmente
state il fattore più potente che aveva spinto Sirius a precipitarsi al Ministero la notte in
cui era morto. Harry si era aggrappato a quest’idea, perché gli permetteva di incolpare
Piton, la qual cosa era soddisfacente, e anche perché era consapevole che, se c’era
qualcuno che non era dispiaciuto per la morte di Sirius, quello era proprio l’uomo che
camminava a grandi passi accanto a lui nell’oscurità.
“Cinquanta punti in meno a Grifondoro per il tuo ritardo, direi,” disse infine Piton. “E,
vediamo, altri venti punti in meno per il tuo abbigliamento da Babbano. Non credo, sai,
che ci sia mai stata una Casa che abbia cominciato così presto a perdere punti: non
abbiamo ancora cominciato a mangiare il pudding. Può darsi che tu abbia stabilito un
primato, Potter.”
Il furore e l’odio ribollivano in Harry come fiamme incandescenti, ma avrebbe preferito
rimanere immobilizzato per tutto il tragitto di ritorno verso Londra, piuttosto che
raccontare a Piton perché era in ritardo.
“Suppongo tu volessi fare un’entrata ad effetto, vero?” Continuò Piton. “E senza
l’automobile volante a disposizione, hai deciso che irrompere in Sala Grande nel pieno
del banchetto d’inizio anno avrebbe creato un effetto sensazionale.”
Harry rimase ancora in silenzio, anche se si aspettava che il suo petto potesse esplodere
da un momento all’altro. Sapeva che Piton era andato a prenderlo per questo motivo, per
quei pochi minuti in cui poteva stuzzicarlo e tormentarlo senza che qualcun altro potesse
ascoltare.
Alla fine raggiunsero la gradinata del castello e, mentre la grande porta di quercia si
apriva nel vasto salone di ingresso, tutto parato a festa, uno scoppio di chiacchiere e di
risate ed il tintinnio di piatti e bicchieri li accolse dalle porte aperte della Sala Grande.
Harry si chiese se avrebbe potuto indossare il Mantello dell’Invisibilità e, quindi,
raggiungere il suo posto lungo il tavolo di Grifondoro (che, disgraziatamente, era quello
più lontano dall’ingresso) senza essere notato. Proprio come se gli avesse letto nella
mente, però, Piton disse, “Nessun mantello. Puoi entrare cosicché chiunque ti veda, che è
esattamente quello che volevi, ne sono certo.”
Harry si girò sui due piedi ed avanzò con decisione attraverso la porta aperta: qualunque
cosa pur di andar via da Piton. La Sala Grande, con i quattro lunghi tavoli delle Case e,
in fondo, il tavolo degli insegnanti, era decorata come al solito con candele sospese
nell’aria che rendevano scintillanti e luminosi i piatti sotto di loro. Fu una dolorosa ma
sfavillante visione per Harry che, ad ogni modo, camminò così veloce che aveva già
sorpassato il tavolo di Tassorosso prima che gli studenti cominciassero a guardarlo e,
quando si alzarono in piedi per vederlo meglio, aveva già individuato Ron e Hermione, e
s’era diretto lungo la panca, infilandosi tra loro.
“Dove sei stato… accidenti, cos’hai fatto alla faccia?” chiese Ron, strabuzzando gli occhi
come chiunque altro nelle vicinanze.
“Perché, cosa c’è che non va?” chiese Harry, afferrando un cucchiaio per osservarsi nel
suo distorto riflesso.
“Sei pieno di sangue!” esclamò Hermione. “Vieni qui…”
Alzò la bacchetta, pronunciò “Tergeo!” ed il sangue secco svanì.
“Grazie,” disse Harry, palpandosi la faccia ora pulita. “Come sembra il mio naso?”
“Normale” mormorò Hermione con ansia. “Perché non dovrebbe? Harry, cos’è successo?
Eravamo molto spaventati per te!”
“Ve lo dirò più tardi,” tagliò corto Harry. Era ben consapevole che Ginny, Neville, Dean e
Seamus li stavano ascoltando di nascosto. Anche Nick-Quasi-Senza-Testa, il fantasma di
Grifondoro, fluttuava sopra la panca per origliare.
“Ma…” esclamò Hermione.
“Non ora, Hermione,” disse Harry, con tono volutamente minaccioso. Sperava proprio che
tutti loro pensassero che era stato coinvolto in qualcosa d’eroico, che implicasse
preferibilmente un paio di mangiamorte ed un Dissennatore. Malfoy doveva già aver
diffuso quanto più possibile la sua storia, ovviamente, ma c’era sempre qualche
probabilità che non avesse ancora raggiunto tutte le orecchie dei Grifondoro.
Si stese oltre Ron per afferrare un paio di cosce di pollo ed una manciata di patatine, ma
prima che le potesse prendere, quelle svanirono per essere rimpiazzate con il pudding.
“Ti sei perso lo Smistamento, comunque,” disse Hermione, mentre Ron affondava la
mano in una grossa torta di cioccolato.
“Il Cappello ha detto qualcosa d’interessante?” chiese Harry, prendendo un pezzo di
crostata alla melassa.
“Più o meno le solite cose, davvero… raccomandandoci di rimanere tutti uniti di fronte ai
nemici, lo sai.”
“Silente non ha fatto alcun accenno a Voldemort?”
“Non ancora, ma di solito rinvia il suo discorso alla fine del banchetto, no? Non ci manca
molto, ormai.”
“Piton ha detto che anche Hagrid era in ritardo…”
“Hai visto Piton? Come mai?” bofonchiò Ron, mentre si strafogava di dolci.
“Mi ci sono imbattuto per caso” rispose Harry evasivamente.
“Hagrid aveva solo pochi minuti di ritardo,” spiegò Hermione. “Guarda, ti sta salutando,
Harry.”
Harry alzò lo sguardo verso la tavola degli insegnanti e fece un largo sorriso ad Hagrid,
che lo stava ancora salutando. Hagrid non era ancora del tutto riuscito a comportarsi
con la dignità della Professoressa McGranitt, Capocasa dei Grifondoro, la cui sommità
del capo spuntava all’incirca tra il gomito e la spalla di Hagrid, al quale era seduta a
fianco e che stava osservando con disapprovazione i loro entusiastici saluti. Harry fu
sorpreso di vedere l’insegnante di Divinazione, la Professoressa Cooman, seduta all’altro
lato di Hagrid. Raramente lasciava la sua torre e non l’aveva mai vista al banchetto di
inizio anno prima di allora. Era stravagante come al solito, rilucente di collane e scialli
svolazzanti, gli occhi resi enormi dalle lenti degli occhiali. Avendola sempre considerata
un po’ un’imbrogliona, Harry era rimasto scioccato quando aveva scoperto, alla fine del
precedente anno scolastico, che era stata proprio lei a fare la profezia che aveva indotto
Lord Voldemort ad uccidere i suoi genitori e ad attaccare Harry stesso. Questa scoperta
lo rendeva ancora meno desideroso di ritrovarsi in sua compagnia, ma, con suo sollievo,
da quest’anno poteva abbandonare Divinazione. I suoi occhi, grandi come fari, ruotarono
nella sua direzione ed egli volse velocemente lo sguardo verso il tavolo di Serpeverde.
Draco Malfoy, tra rauche risate ed applausi, stava mimando il momento in cui gli aveva
spaccato il naso. Harry abbassò lo sguardo a fissare la sua torta alla melassa, di nuovo
in preda all’ira. Cosa avrebbe dato per poter affrontare Malfoy faccia a faccia…
“Allora, cosa voleva il Professor Slughorn?” chiese Hermione.
“Sapere cos’era realmente successo al Ministero.” Rispose Harry.
“Lui e chiunque altro, qui dentro,” arricciò il naso Hermione. “Sul treno tutti ci hanno
rivolto domande su questo, vero Ron?”
“Sì,” rispose Ron. “Tutti volevano sapere se tu sei davvero il «Prescelto»…”
“Ci sono state diverse discussioni su quel tema anche tra i fantasmi,” li interruppe NickQuasi-Senza-Testa, inclinando verso Harry la sua testa quasi del tutto staccata, che
oscillò pericolosamente nella gorgiera. “Sono considerato un po’ come un’autorità in
tema di Potter; è largamente risaputo che siamo amici.. ho garantito alla comunità dei
fantasmi, ad ogni modo, che non ti avrei importunato per ottenere informazioni. «Harry
Potter sa che può riporre in me la massima confidenza» ho detto loro. «Preferirei morire
piuttosto che tradire la sua fiducia. »”
“Che non vale poi molto, visto che sei già morto,” osservò Ron.
“Ancora una volta, dimostri la stessa sensibilità di un’ascia non affilata,” rispose NickQuasi-Senza-Testa con tono offeso, e si sollevò in aria scivolando verso l’estremità più
lontana del tavolo di Grifondoro proprio mentre Silente si alzava in piedi alla tavola degli
insegnanti. Il brusio e le risate che echeggiavano nella Sala cessarono quasi
istantaneamente.
“Auguro la miglior serata a tutti voi!” esclamò sorridendo apertamente con le braccia
allargate come se volesse abbracciare l’intera sala.
“Cos’è successo alla sua mano?” mormorò Hermione con un filo di fiato.
Non era l’unica ad averlo notato. La mano destra di Silente era tutta nera e sembrava
morta proprio come lo era nella notte in cui era andato a prendere Harry dai Dursley. La
sala era piena di mormorii. Silente, interpretandoli correttamente, sorrise solo e fece
scivolare la manica color oro e porpora sulla mano ferita.
“Nulla di cui preoccuparsi,” disse con disinvoltura. “Ed ora… ai nostri nuovi studenti,
benvenuti, ai nostri vecchi studenti, bentornati! Un altro anno pieno d’istruzione magica
vi attende…”
“La sua mano era già così quando l’ho visto questa estate,” sussurrò Harry a Hermione
“Pensavo che sarebbe guarita per l’inizio della scuola, ma… forse Madama Chips non è
stata in grado di farlo.”
“Sembra come se fosse morta,” disse Hermione, con un’espressione nauseata. “Ci sono
certe ferite che non si possono curare… antichi sortilegi… e ci sono veleni senza
antidoti…”
“… e il signor Gazza, il nostro guardiano, mi ha chiesto di dire che sono completamente
fuori legge tutti gli scherzi comprati nel negozio Tiri Vispi Weasley.”
“Coloro che desiderano giocare nella squadra di Quidditch della propria Casa, forniscano
il loro nominativo al Capocasa, come al solito. Stiamo anche cercando nuovi
commentatori per le partite di Quidditch, gli interessati facciano altrettanto.
“Siamo lieti di dare il benvenuto ad un nuovo membro del personale insegnante per
quest’anno, il Professor Slughorn,” Slughorn si alzò, la testa pelata che luccicava alla
luce delle candele e la grossa pancia, avvolta in una alta cintura, che gettava ombra sulla
tavola, “che è un mio vecchio collega e che ha accettato di riassumere il suo vecchio
posto di Professore di Pozioni.”
“Pozioni?”
“Pozioni?”
La parola echeggiò attraverso la sala mentre tutti si chiedevano se avevano udito bene.
“Pozioni?” esclamarono Ron e Hermione all’unisono, girandosi a fissare Harry. “Ma tu
avevi detto…”
“Il Professo Piton, invece,” disse Silente, alzando la voce per sovrastare il rumoreggiare
della sala, “prenderà la cattedra di Difesa Contro le Arti Oscure.”
“No!” urlo Harry così forte che molte teste si girarono nella sua direzione. Ma non gliene
importava nulla. Fissava il tavolo degli insegnati, assolutamente furioso. Perché, dopo
tutto questo tempo, la cattedra di Difesa Contro le Arti Oscure era stata affidata a Piton?
Non era ormai ampiamente noto da anni che Silente non si fidava di lui per questo
incarico?
“Ma Harry, avevi detto che Slughorn sarebbe diventato il nuovo Professore di Difesa
Contro le Arti Oscure!” esclamò Hermione.
“Pensavo che fosse così!” rispose Harry, spremendosi il cervello per cercare di ricordare
quando Silente glielo aveva detto, ma, ora che ci pensava, non era in grado di
rammentare se Silente gli avesse mai detto cosa avrebbe insegnato Slughorn.
Piton, che era seduto alla destra di Silente, non si alzò in piedi quando fu fatto il suo
nome. Sollevò solo una mano in un indolente riconoscimento dell’applauso che proveniva
dal tavolo di Serpeverde, nondimeno Harry era sicuro di aver scorto un lampo di trionfo
in quel viso che odiava così tanto.
“Bene, almeno c’è una buona notizia,” disse con astio. “Piton se ne sarà andato per la
fine dell’anno scolastico.”
“Cosa intendi dire?” chiese Ron.
“Quella cattedra porta iella. Nessuno è durato per più di un anno… Raptor è addirittura
morto… Personalmente terrò le dita incrociate per un’altra morte… “
“Harry!” esclamò Hermione scioccata, con tono di rimprovero.
“Potrebbe semplicemente tornare ad insegnare Pozioni alla fine dell’anno” obiettò Ron
con ragionevolezza. “Quello Slughorn potrebbe non voler rimanere a lungo. Come
Moody.”
Silente si schiarì la voce. Harry, Ron e Hermione non erano i soli che stavano parlando.
Nell’intera Sala Grande era esploso un grande ronzio di fitte conversazioni alla notizia
che Piton aveva finalmente realizzato il suo più grande desiderio. Apparentemente
inconsapevole della sensazionale natura della notizia che aveva appena comunicato,
Silente non disse nient’altro in merito alle nomine degli insegnanti, ma attese alcuni
secondi per assicurarsi che il silenzio fosse completo prima di continuare.
“Ora, come tutti in questa Sala sanno, Lord Voldemort ed i suoi seguaci sono ancora una
volta in libertà e stanno riacquistando potere.”
Il silenzio sembrava tendersi e sciogliersi mentre Silente parlava. Harry sbirciò verso
Malfoy. Non stava guardando Silente, ma stava muovendo la forchetta a mezz’aria come
una bacchetta, come se trovasse le parole del Preside non degne della sua attenzione.
“Non potrò mai sottolineare con sufficiente forza quanto sia pericolosa l’attuale
situazione, e quanta attenzione ognuno di noi debba porre per assicurarsi di rimanere al
sicuro dentro Hogwarts. Le difese magiche del castello sono state rafforzate durante
l’estate, ed ora siamo protetti in nuovi e più potenti modi, ma dobbiamo ancora guardarci
scrupolosamente dalla negligenza da parte di qualsiasi studente o membro del corpo
insegnate. Vi esorto, quindi, ad attenervi ad ogni restrizione che i vostri insegnanti vi
imporranno per la vostra sicurezza, per quanto seccante possiate trovarla… in
particolare la regola di rimanere a letto oltre l’orario del silenzio. Vi prego vivamente,
qualsiasi cosa strana o sospetta possiate notare dentro o fuori del castello, di riferirla
immediatamente ad un insegnante. Confido che vi comportiate, costantemente, con il
massimo riguardo per la vostra ed altrui sicurezza.”
Gli occhi azzurri di Silente passarono velocemente in rassegna gli studenti, poi sorrise
ancora una volta.
“Ma ora i vostri letti vi attendono, caldi e confortevoli proprio come voi li desiderate, e so
che la vostra principale necessità è di riposarvi bene prima delle lezioni di domani.
Permettetemi quindi di augurarvi la buonanotte. Andate, andate!”
Con l’usuale assordante stridore, le panche furono sposate e le centinaia di studenti
cominciarono ad uscire dalla Sala Grande diretti ai loro dormitori. Harry, che non aveva
affatto fretta di uscire con la folla vociante, né di avvicinarsi tanto a Malfoy da
permettergli di raccontare nuovamente la storia del naso spaccato, così rimase indietro,
fingendo di allacciarsi le scarpe da ginnastica, permettendo così alla maggior parte dei
Grifondoro di superarlo. Hermione si lanciò a svolgere i suoi compiti da prefetto, ovvero
scortare quelli del primo anno, ma Ron rimase con Harry.
“Cos’è veramente successo al tuo naso?” gli chiese, quando furono molto indietro rispetto
alla calca che premeva per uscire dalla Sala Grande, e non furono più a portata d’orecchi
di nessuno.
Harry glielo raccontò. Il fatto che Ron non ridesse era un saldo segno della loro amicizia.
“Avevo visto Malfoy mimare qualcosa riguardo ad un naso,” mormorò cupamente.
“Sì, be’, non importa,” rispose Harry amaramente. “Ascolta quello che stava dicendo
prima che si accorgesse che io ero là…”
Harry pensava che Ron sarebbe rimasto sbalordito dalle vanterie di Malfoy. Con quella
che Harry considerò espressione di autentica testardaggine, tuttavia, Ron si dimostrò
assolutamente non impressionato.
“Avanti Harry, stava solo pavoneggiandosi con la Parkinson… Quale missione gli avrebbe
mai affidato Tu-Sai-Chi?”
“Come sai che Voldemort non ha bisogno di avere qualcuno a Hogwarts? Potrebbero
essere il primo…”
“Vorrei che tu la finissi di dirci quel nome, Harry,” lo rimproverò una voce dietro di lui.
Harry guardò dietro le sue spalle e vide Hagrid scuotere la testa.
“Silente usa quel nome,” affermò Harry con decisione.
“ Sì, ma lui ci è Silente!” mormorò Hagrid in modo enigmatico.
“Com’è che stavi ad essere in ritardo, Harry? Ero preoccupato.”
“Ritardi vari sul treno, “rispose Harry,. “Tu perché eri in ritardo?”
“Ci ero con Grop,” spiegò Hagrid festosamente. “Ci avevo perso il sapere di che ora era.
Ora ci ha una nuova casa sulle montagne, ce l’ha data Silente… una bella caverna
grande. È molto più contento che quando era nella foresta. Ci siamo fatti una bella
chiacchierata.”
“Veramente?” chiese Harry facendo ben attenzione a non incrociare lo sguardo di Ron.
L’ultima volta che aveva incontrato il fratellastro di Hagrid, un gigante selvaggio con la
tendenza a strappar via gli alberi dalle loro radici, il suo vocabolario comprendeva cinque
parole, due delle quali neppure pronunciate correttamente.
“Oh sì, è veramente migliorato,” esclamò Hagrid pieno d’orgoglio. “Ti stupirai. Penso che
ci insegno a fare il mio assistente.”
Ron sbuffò rumorosamente, ma cercò di farlo passare per un violento starnuto. Ora
erano di fronte al grande portone di quercia dell’ingresso.
“Comunque, vi ci vedo domani, subito alla prima lezione del pomeriggio. Venite presto e
ci potrete salutare Fiero… cioè Alicrespe!”
Sollevando un braccio in un festoso addio, uscì dalla porta immergendosi nell’oscurità.
Harry e Ron si guardarono l’un l’altro. Harry intuì che anche Ron sarebbe voluto
sprofondare.
“ Non segui più Cura delle Creature Magiche, vero?”
Ron scosse la testa. “Neppure tu, giusto?”
Anche Harry scosse la testa.
“E neppure Hermione,” mormorò Ron, “vero?”
Harry scosse ancora la testa. Non voleva pensare a quello che Hagrid avrebbe detto, una
volta realizzato che i suoi tre studenti preferiti avevano abbandonato la sua materia.
CAPITOLO NOVE
IL PRINCIPE MEZZOSANGUE
Harry e Ron incontrarono Hermione in sala comune prima di colazione, la mattina
seguente. Sperando di avere qualche supporto alla sua teoria, Harry non perse tempo a
raccontare ad Hermione quello che aveva sentito dire da Malfoy sull’Espresso di
Hogwarts.
 “Ma ovviamente voleva solo farsi bello con la Parkinson, non credi?” Interruppe Ron
rapidamente, prima che Hermione potesse dire altro.
“Be’,” rispose lei incerta, “Non so… Potrebbe anche darsi che Malfoy si volesse mostrare
più importante di quello che è… ma questa è una grossa bugia da raccontare…”
“Esatto,” disse Harry, ma non poté approfondire la cosa, perché troppe persone stavano
cercando di ascoltare la loro conversazione, per non parlare di chi lo stava guardando
insistentemente e di chi gli mormorava dietro.
“È da maleducati parlare alle spalle,” sbottò Ron, rivolto direttamente ad un minuscolo
ragazzino del primo anno, appena ebbe raggiunto la coda per uscire dal buco del ritratto.
Il ragazzo, che aveva bisbigliato qualcosa su Harry con i suoi amici coprendosi la bocca
con la mano, si voltò improvvisamente rosso di vergogna e capitombolò fuori dal buco
spaventato. Ron sogghignò.
“Amo essere uno del sesto anno. E cercheremo di ritagliarci un po’ di tempo libero
quest’anno. Intere ore in cui sederci qui e rilassarci.”
“Avremo bisogno di quel tempo per studiare, Ron!” Disse Hermione, appena arrivati alla
fine del passaggio.
“Si, ma non oggi,” rispose Ron. “Oggi conto di fare un bel riposino.”
“Aspetta!” esclamò Hermione, tirando fuori un braccio e fermando un ragazzo del quarto
anno, che stava tentando di spingerla con un disco verdino tendente al giallo tenuto
stretto in mano. “I Frisbee Zannuti sono vietati, consegnamelo,” dichiarò severamente. Il
ragazzo, corrucciato, le consegnò il Frisbee ringhioso, che finì sotto il braccio di
Hermione, e seguì i suoi amici. Ron aspettò che se ne andasse, quindi strappò il Frisbee
dalla presa di Hermione.
“Fantastico, ho sempre desiderato averne uno.”
Le rimostranze di Hermione furono interrotte da una sonora risatina. Lavanda Brown,
apparentemente, aveva trovato molto divertente la risposta di Ron. Continuò a ridere
anche mentre passava, lanciando uno sguardo a Ron da sopra le spalle. Ron pareva
piuttosto soddisfatto di stesso.
Il soffitto della Sala Grande era sereno, blu e punteggiato da delicate nuvole a ciuffi,
proprio come la parte di cielo che si poteva vedere attraverso le grandi finestre bifore.
Mentre si gettavano su porridge, uova e pancetta, Harry e Ron raccontarono ad Hermione
della conversazione imbarazzante avuta con Hagrid la sera precedente.
“Ma lui non può realmente pensare che avremmo continuato a seguire Cura delle
Creature Magiche!” Disse, guardandoli afflitta. “Voglio dire, quando mai abbiamo
espresso… lo sai… dell’entusiasmo?”
“Ma è così, comunque, no?” Chiese Ron, trangugiando un uovo fritto intero. “Noi siamo
gli unici della classe faceva qualche sforzo, perché vogliamo bene ad Hagrid. Ma lui è
convinto che ci piaccia quella stupida materia. Pensate di conoscere nessuno che l’abbia
portata come materia ai M.A.G.O.?”
Né Harry né Hermione risposero; non ce n’era bisogno. Sapevano bene perfettamente che
nessuno del loro anno avrebbe continuato Cura delle Creature Magiche. Evitarono gli
sguardi di Hagrid e risposero al suo vivace saluto con la mano con scarso entusiasmo,
quando lo videro lasciare il tavolo degli insegnanti dieci minuti dopo.
Dopo aver fatto colazione, rimasero al loro posto aspettando che la professoressa
McGranitt lasciasse il tavolo degli insegnanti. La distribuzione degli orari delle classi era
molto più complicata del solito, quest’anno, in quanto la professoressa McGranitt doveva
prima assicurarsi che ognuno fosse riuscito a raggiungere il necessario livello nel
G.U.F.O. necessario a continuare con i corsi dei M.A.G.O. di loro scelta.
Per Hermione fu subito chiaro che avrebbe continuato con Incantesimi, Difesa contro le
Arti Oscure, Trasfigurazione, Erbologia, Aritmanzia, Antiche Rune, e Pozioni, e partì
sparata per la prima lezione di Antiche Rune senza ulteriori difficoltà. Neville richiese un
po’ più di tempo per l’organizzazione. La sua faccia rotonda era in ansia mentre la
professoressa McGranitt guardava le sue materie e le confrontava coi suoi risultati dei
G.U.F.O.
“Erbologia, bene,” confermò. “La professoressa Sprite sarà contenta di vederti di nuovo
con un G.U.F.O. ‘Eccezionale’. E tu hai avuto ‘Oltre le Aspettative’ per Difesa Contro le
Arti Oscure. Ma il problema è Trasfigurazione. Mi spiace Paciock ma un «Accettabile»
non è davvero abbastanza per continuare al livello del M.A.G.O.- Proprio non ritengo
possibile che tu possa far fronte ai compiti richiesti.”
Neville chinò la testa. La professoressa McGranitt lo scrutò attraverso gli occhiali
quadrati.
“Perché vuoi continuare Trasfigurazione, comunque? Non ho mai avuto l’impressione che
ti piacesse molto.”
Neville la guardò infelice e mormorò qualcosa come “ Mia nonna lo vuole.”
“Mah,” sbuffò la professoressa McGranitt. “È arrivato il momento che tua nonna impari
ad essere fiera del nipote che ha, piuttosto che a quello che pensa che vorrebbe avere,
specialmente dopo ciò che è successo al Ministero.
Neville si voltò rosso e ammiccando confuso, la professoressa McGranitt non gli aveva
mai fatto un complimento, prima.
“Mi spiace Paciock, ma non posso tenerti nella mia classe di M.A.G.O.- Noto che hai
ottenuto un ‘Oltre le Aspettative’ nel G.U.F.O. di Incantesimi… perché non tenti un
M.A.G.O. in Incantesimi?”
“Mia nonna pensa che Incantesimi sia una scelta minore,” mormorò Neville.
“Prendi Incantesimi,” disse la Professoressa McGranitt, “ed io scriverò un rigo ad Augusta
ricordandole che solo perché lei fa fallito nel suo G.U.F.O in Incantesimi, la materia non
è necessariamente priva di valore.”
Sorridendo leggermente per la faccia di compiaciuta incredulità di Neville, la
professoressa McGranitt toccò un orario vuoto con la punta della bacchetta e lo
consegnò, ora con lo schema delle nuove lezioni, a Neville.
La professoressa McGranitt passò oltre a Calì Patil, che come prima domanda chiese se
Firenze, il bel centauro, avrebbe continuato ad insegnare Divinazione.
“Lui e la professoressa Cooman si divideranno le classi fra loro durante l’anno.” Disse la
professoressa McGranitt, con un cenno di disapprovazione nella voce; era risaputo che
disprezzasse la materia di Divinazione. “Il sesto anno è stato preso dalla professoressa
Cooman.”
Calì tolse Divinazione in cinque minuti sembrando leggermente depressa.
“Eccoci a Potter, Potter…” Disse la professoressa McGranitt, consultando le sue note
mentre si voltava verso Harry. “Incantesimi, Difesa contro le Arti Oscure, Erbologia,
Trasfigurazione… tutto bene. Devo dire che sono soddisfatta per l’obiettivo che hai
raggiunto in Trasfigurazione, Potter, molto soddisfatta. Adesso, perché non hai segnato di
continuare con Pozioni? Pensavo che tu volessi diventare un Auror?”
“E’ vero, ma lei mi aveva detto che dovevo prendere ‘Eccezionale’ al G.U.F.O.,
professoressa.”
“Ed era così finché il professor Piton insegnava la materia. Il professor Slughorn,
tuttavia, è del tutto felice di accettare al M.A.G.O. studenti con ‘Oltre le Aspettative’ al
G.U.F.O. Vuoi continuare con Pozioni?”
“Si,” disse Harry, “ma non ho comprato ne i libri ne gli ingredienti, né alcunché…”
“Sono sicura che il professor Slughorn potrà prestarti qualcosa,” disse la professoressa
McGranitt. Molto bene, Potter, eccoti l’orario. Oh, ci sono anche una ventina di
speranzosi che hanno già si sono iscritti per la squadra di Quidditch di Grifondoro. Ti
passerò la lista a tempo debito così che tu possa fissare le prove con comodo.”
Dopo pochi minuti, a Ron furono assegnate le stesse materie di Harry, e i due lasciarono
il tavolo insieme.
“Guarda,” disse Ron compiaciuto, controllando il suo orario, “Abbiamo un buco libero
ora… e uno dopo l’intervallo… e dopo pranzo… eccellente.”
Ritornarono nella sala comune, vuota ad eccezione di sei studenti del settimo anno,
compresa Katie Bell, la sola componente rimasta della squadra originale di Quidditch di
Grifondoro a cui Harry si era unito il primo anno.
“Ero certa che l’avresti avuta tu, ben fatto” lo chiamò dal fondo, indicando la spilla di
Capitano sul petto di Harry. “Fammi sapere quando farai i test di ammissione!”
“Non essere sciocca,” disse Harry, “Non hai certo bisogno di provare, ti ho vista giocare
per cinque anni…”
“Non devi iniziare così,” lo ammonì. “Per quello che ne sai, ci potrebbe essere qualcuno
molto meglio di me là fuori. Ottime squadre sono state rovinate prima d’ora perché il
capitano teneva vecchi giocatori, o perché ci metteva i propri amici…”
Ron si sentì a disagio e si mise a giocare con il Frisbee Zannuto che Hermione aveva
confiscato allo studente del quarto anno e che sfrecciava attraverso la sala comune,
ringhiando e tentando di staccare pezzi dalla tappezzeria. Grattastinchi lo puntava con i
gli occhi gialli e soffiava ogni volta che gli arrivava troppo vicino.
Un’ora dopo, con riluttanza, lasciarono l’assolata sala comune per andare a Difesa
Contro le Arti Oscure quattro piano più in basso. Hermione stava già aspettando in coda
fuori, portando una bracciata di pesanti libri e guardando in su.
“Ci hanno dato moltissimi compiti per Antiche Rune,” disse ansiosamente quando Harry
e Ron la raggiunsero. “Quarantacinque centimetri di riassunto, due traduzioni, e deve
essere pronto per mercoledì!”
“Vergogna,” rispose Ron sbadigliando.
“Aspetta,” disse lei risentita. “Scommetto che Piton ci caricherà ancora di più.”
La porta della classe si aprì mentre parlava, e Piton uscì nel corridoio, la faccia pallida
incorniciata come sempre da due ciuffi di untuosi capelli neri. Il silenzio cadde
immediatamente tra i ragazzi in fila.
“Dentro,” ordinò.
Harry si guardò intorno mentre entravano. Piton aveva già imposto la sua personalità
nell’aula; era più tetra del solito, con le tende chiuse sulle finestre ed i candelabri accesi.
Nuove figure erano appese ai muri, molte di loro mostravano gente chiaramente
sofferente che presentava orribili ferite o parti del corpo stranamente contorte. Nessuno
parlò mentre si sedevano, guardando intorno nella penombra le raccapriccianti
immagini.
“Non vi ho chiesto di aprire i libri,” disse Piton, chiudendo la porta e spostandosi per
vedere la classe da dietro la cattedra. Hermione ripose rudemente in cartella la sua copia
di “Senza-Volto a Confronto” e la mise sotto la sedia. “Desidero parlarvi, e voglio la vostra
più completa attenzione.”
I suoi occhi neri scrutarono tutte le loro facce, indugiando per una frazione di secondo di
più su Harry che sugli altri.
“Avete avuto cinque insegnanti in questa materia finora, credo.”
Lo credi… come non li avessi guardati tutti venire ed andare, sperando di poter essere il
successivo, pensò sarcasticamente Harry.
“Naturalmente, questi insegnanti hanno avuto i loro metodi e le loro priorità. Vista
questa confusione sono sorpreso che molti di voi abbiano sgraffignato un G.U.F.O. in
questa materia. E sarò ancora più stupito se tutti voi riuscirete prendere il M.A.G.O., che
è molto più difficile.”
Piton iniziò a girare lungo i muri della classe, parlando adesso a bassa voce. La classe
allungò il collo per riuscire a seguirlo. “Le Arti Oscure,” disse Piton, “sono molte, diverse,
sempre mutanti, ed eterne. Combatterle è come combattere un mostro a molte teste, a
cui, ogni volta che si taglia un collo, spunta una nuova testa più feroce ed esperta di
prima. Voi state combattendo con ciò che è slegato, mutevole, indistruttibile.”
Harry osservò Piton. Una cosa era rispettare le Arti Oscure come un pericoloso nemico, e
un altre era parlarne come stava facendo Piton, con un carezzevole affetto nella voce.
“Le vostre difese,” disse Piton, a voce un po’ più alta, “devono essere inoltre talmente
flessibili e creative quanto le Arti che tentate di sconfiggere. Queste immagini,” ne indicò
alcune come se percorresse il passato, “danno una appropriata rappresentazione di
quello che succede a subisce, per esempio, la Maledizione Cruciatus” (mosse la bacchetta
verso una strega che stava chiaramente urlando in agonia); “chi sente il Bacio del
Dissennatore” (un mago raggomitolato e con gli occhi inespressivi, appoggiato contro un
muro); “o chi provoca l’aggressione di un Infero” (una massa sanguinolenta sul il
pavimento).
“È stato visto un Infero, allora?” Disse Calì Patil a voce alta. “È confermato, li sta
usando?”
“Il Signore Oscuro ha usato gli Inferi in passato,” disse Piton, “questo significa che
dovreste pensare che li possa usare di nuovo. Ora…”
Passò di nuovo lungo l’altro lato della classe sino alla cattedra, e poi di nuovo per la
classe, ed essi lo guardavano camminare, con le sue nere vesti ondeggianti dietro di lui.
“… siete, credo, del tutto nuovi all’uso di incantesimi non verbali. Qual è il vantaggio di
un incantesimo non verbale?”
La mano di Hermione si drizzò in aria. Piton perse un po’ di tempo guardandosi intorno
per cercare chiunque altro, per essere certo di non avere altra scelta, prima di dire
bruscamente, “Molto bene… signorina Granger?”
“L’avversario non ha nessun avviso del tipo di magia che si sta per usare,” disse
Hermione, “ciò concede una frazione di secondo di vantaggio.”
“Una risposta copiata parola per parola dal Libro Standard di Incantesimi, Livello 6,”
disse Piton sdegnosamente (in un angolo, Malfoy rideva sotto i baffi), “ma corretta in
sostanza, sì, coloro che sono più bravi nell’uso di incantesimi magici silenziosi,
guadagnano un elemento sorpresa nel loro fare magie. Non tutti i maghi riescono a farlo,
ovviamente. È una questione di concentrazione e di potere della mente che ad alcuni…” Il
suo sguardo andò maliziosamente verso Harry un’altra volta, “… manca.”
Harry sapeva che Piton si riferiva alle loro disastrose lezioni di Occlumanzia dell’anno
precedente. Rifiutò però di abbassare lo sguardo, ma guardò torvo Piton finché questi
non guardò altrove.
“Vi dovrete dividere a coppie,” continuò Piton. “Uno cercherà di lanciare all’altro un
incantesimo senza parlare. L’altro tenterà di respingere l’incantesimo ugualmente in
silenzio. Provate.”
Sebbene Piton non lo sapesse, Harry aveva insegnato a metà classe (quelli che erano stati
membri dell’ ES) come fare un Incantesimo Scudo l’anno precedente. Nessuno di loro
aveva mai lanciato incantesimi senza parlare, comunque. Si susseguirono un ragionevole
numero di inganni. Molte persone stavano semplicemente mormorando gli incantesimi,
invece di dirli ad alta voce. Come al solito bastarono dieci minuti ad Hermione per
riuscire ad annullare l’Incantesimo Gambemolli lanciato dal mormorante Neville, senza
profferire una sola parola, cosa che avrebbe fatto indubbiamente guadagnare venti punti
ai Grifondoro da qualsiasi altro insegnante ragionevole, pensò Harry con rammarico, ma
che Piton aveva ignorato. Scivolò fra loro mentre provavano, assomigliando come sempre
ad un pipistrello troppo cresciuto, indugiando a guardare Harry e Ron che si
esercitavano nel compito.
Ron, che si supponeva dovesse colpire Harry con una fattura, era rosso in faccia, le
labbra strettamente compresse nello sforzo di resistere alla tentazione di pronunciare
l’incantesimo. Harry teneva la bacchetta alzata, aspettando sulle spine di respingere un
incantesimo che sembrava invece non arrivasse mai.
“Patetico, Weasley,” disse Piton dopo un attimo. “Ecco, lascia che ti mostri…”
Girò la sua bacchetta verso Harry, così veloce che Harry reagì d’istinto. Dimenticandosi
completamente di non dover parlare, gridò, “Protego!”
Il suo Incantesimo Scudo fu così forte che Piton perse l’equilibrio e colpì un banco.
L’intera classe si voltò e ora guardava l’espressione minacciosa di Piton che si era
rialzato.
“Ti ricordi che ho detto che ci si doveva esrcitare in incantesimi non verbali, Potter?”
“Si,” rispose Harry duro.
“Si, Signore.”
“Non c’è bisogno che mi chiami «signore», Professore.”
Le parole gli erano sfuggite prima di rendersi conto di cosa avesse detto. Parecchie
persone rimasero a bocca aperta, inclusa Hermione. Dietro Piton, comunque, Ron, Dean,
e Seamus fecero un sorriso di apprezzamento.
“Punizione, sabato sera, nel mio ufficio,” disse Piton. “Io non ho preferenze per nessuno,
Potter… nemmeno per il «Prescelto»”.
“Sei stato eccezionale, Harry!” Ridacchiò Ron, una volta che furono al sicuro sulla via
dell’intervallo per la lezione successiva.
“Non avresti dovuto dirglielo,” affermò Hermione, guardando con cipiglio verso Ron. “Che
ti aveva fatto?”
“Stava cercando di mandarmi una maledizione, nel caso non te ne fossi accorta!” Sbuffò
Harry. “Ne ho avute a sufficienza di queste durante le lezioni di Occlumanzia! Perché non
ha usato un'altra cavia invece? A che gioco sta giocando Silente, comunque, lasciandogli
insegnare Difesa? L’hai sentito parlare delle Arti Oscure? Le ama! Tutte quelle cose non
definite, indistruttibili…”
“Bene,” disse Hermione, “penso che parli in modo abbastanza simile a te.”
“Simile a me?”
“Si, quando ci dicevi che cosa vuol dire trovarsi faccia a faccia con Voldemort. Tu ci
dicevi che non era sufficiente memorizzare un insieme di formule, tu dicevi che eri
semplicemente te stesso, il tuo cervello e il tuo istinto. Bene, non è quello che Piton ci
stava dicendo? Questo si acquista solo con l’essere coraggiosi e pensare rapidamente.”
Harry era talmente impreparato al fatto che lei avesse memorizzato le sue parole come se
fossero tratte da un Libro Standard degli Incantesimi, che non replicò.
“Harry! Ehi, Harry!”
Harry si guardò attorno. Jack Sloper, uno dei Battitori della squadra di Quidditch di
Grifondoro dell’anno precedente, stava correndogli incontro tenendo un rotolo di
pergamena.
“Per te,” sbuffò Sloper. “Senti, ho sentito che sei il nuovo Capitano. Quando inizieranno
le selezioni?”
“Non sono ancora sicuro,” rispose Harry, pensando tra se che Sloper sarebbe stato molto
fortunato a tornare in squadra. “Te lo farò sapere.”
“Oh, bene. Spero che sia per questo weekend…”
Ma Harry non lo sentì. Aveva riconosciuto subito la sottile scrittura obliqua sulla
pergamena. Lasciando Sloper nel mezzo del discorso, corse via con Ron ed Hermione,
srotolando la pergamena appena furono un po’ lontani.
Caro Harry,
Vorrei iniziare le nostre lezioni private questo Sabato. Cortesemente vieni nel mio ufficio
alle otto di stasera. Spero ti sia divertito nel primo giorno di scuola.
Tuo sinceramente
Albus Silente
P.S. mi piacciono i Pallini Acidi.
“Gli piacciono i Pallini Acidi?” disse Ron, che aveva letto il messaggio da dietro le spalle di
Harry e sembrava alquanto perplesso.
“E’ la parola d’ordine per passare il gargoyle fuori del suo studio,” disse Harry a bassa
voce. “Ah! Piton non sarà contento… Non potrò andare in punizione da lui!”
Lui, Ron ed Hermione passarono l’intero intervallo a pensare a quello che Silente avrebbe
insegnato ad Harry. Ron credeva che, molto probabilmente, dovesse trattarsi di fatture
spettacolari e maledizioni che i Mangiamorte che non conoscevano. Hermione rispose che
quelle cose erano illegali, e riteneva più probabile che Silente volesse insegnare a Harry
magie difensive avanzate. Dopo la pausa, lei andò ad Aritmanzia mentre Harry e Ron
ritornarono alla sala comune dove iniziarono, brontolando, i compiti di Piton. Questi
risultarono così difficili che non li avevano ancora finiti quando Hermione si unì a loro
per l’ora libera dopo pranzo (sebbene lei accelerasse considerevolmente il processo).
Avevano appena finito, quando suonò la campanella per la doppia lezione di Pozioni e si
avviarono per il percorso familiare giù verso il sotterraneo della classe che, per così tanto
tempo, era stata quella di Piton.
Quando giunsero nel corridoio, videro che c’erano solo una dozzina di persone promosse
al livello di M.A.G.O.- Tiger e Goyle non ce l’avevano fatta ad ottenere il livello di G.U.F.O.
necessario, evidentemente, ma quattro Serpeverde ce l’avevano fatta, incluso Malfoy.
C’erano quattro Corvonero e un Tassorosso, Ernie Macmillan, che ad Harry piaceva
nonostante le maniere piuttosto pompose.
“Harry,” disse Ernie magniloquente, offrendogli la mano appena Harry si avvicinò, “non
abbiamo avuto possibilità di salutarci questa mattina a Difesa Contro le Arti Oscure.
Buona lezione, penso, ma l’Incantesimo Scudo è ormai roba vecchia, certamente, per noi
vecchi membri dell’ES… e come state voi, Ron… Hermione?”
Prima che potessero rispondere “bene”, la porta del sotterraneo si aprì e la pancia di
Slughorn lo precedette fuori dalla porta. Mentre passavano nella stanza, con i suoi
grandi e folti baffi curvi sopra la bocca raggiante, salutò con particolare entusiasmo
Harry e Zabini.
Il sotterraneo era, insolitamente, già pieno di vapori e strani odori. Harry, Ron, e
Hermione annusarono interessati passando a distanza da alcuni calderoni fumanti. I
quattro Serpeverde presero un tavolo assieme, così fecero i quattro Corvonero. Questo
lasciava Harry, Ron, ed Hermione a condividere il tavolo con Ernie. Scelsero quello più
vicino ad un calderone giallo oro che emetteva uno degli odori più allettanti che Harry
avesse mai sentito: era qualcosa che gli ricordava insieme la crostata con la melassa,
l’odore del legno della scopa usata, e qualche profumo di fiori che gli sembrava di aver
sentito alla Tana. Scoprì che stava respirando molto lentamente e profondamente e che i
fumi della pozione sembravano riempirlo come una bevanda. Lo assalì un grande
appagamento. Si appoggiò su Ron che gli rispose con un pigro sorriso.
“Bene, bene, bene,” disse Slughorn, il cui profilo massiccio tremolava fra lo scintillio dei
vapori. “Tirate fuori le bilance, tutti, e gli ingredienti per le pozioni, e non dimenticate la
vostra copia di Pozioni Avanzate…”
“Signore?” Disse Harry, alzando la mano.
“Harry, ragazzo mio?”
“Non avevo comprato il libro o le bilance o nient’altro… e così Ron… perché non
pensavamo di poter seguire il M.A.G.O., come sa…”
“Ah, si, me l’ha accennato la professoressa McGranitt… non vi preoccupate, miei cari
ragazzi, non vi preoccupate per nulla. Potete usare gli ingredienti dello scaffale del
laboratorio oggi, e sono sicuro di potervi prestare alcune bilance, e ci sono un bel
mucchio di vecchi libri qui, farete con questi finché non potrete ordinarli al Ghirigoro…”
Slughorn s’avvicino allo scaffale d’angolo e, dopo aver cercato un attimo, tirò fuori due
copie molto consunte di Pozioni Avanzate di Libatius Borage, che dette ad Harry e Ron
insieme a due set di bilance ossidate.
“Bene,” disse Slughorn ritornando davanti alla classe e gonfiando il già grosso petto a tal
punto che i bottoni del panciotto minacciarono di scoppiare. “Ho preparato un po’ di
pozioni per voi da osservare, di quelle che avete già studiato, e riconoscere. per
completare il vostro M.A.G.O. dovrete essere in grado di fare questo genere di cose.
Dovreste averne sentito parlare, anche se non lo avete mai fatto. Qualcuno sa dirmi cos’è
questa?”
Indicò il paiolo più vicino al tavolo dei Serpeverde. Harry si alzò leggermente sulla sedia
per vedere che aspetto avesse la superficie dell’acqua che bolliva continuamente in quel
calderone.
La mano allenata di Hermione si alzò prima di tutti. Slughorn la indicò.
“E’ Veritaserum, una pozione senza odore e senza colore che forza chi la beve a dire la
verità,” disse Hermione.
“Molto bene, molto bene!” Disse felice Slughorn. “Ora,” continuò puntando al paiolo
vicino al tavolo dei Corvonero, “questa qui è alquanto più conosciuta… mostrata in molti
avvisi del Ministero anche recentemente… chi può…?”
La mano di Hermione fu la più veloce anche questa volta.
“È Pozione Polisucco, Signore,” disse.
Anche Harry aveva riconosciuto il suo bollire lento, la consistenza di fango del secondo
calderone, ma non se la prese con Hermione perché si era preso il merito di rispondere
alla domanda. Lei, dopotutto, era la sola che era riuscita a farla, quando erano al
secondo anno.
“Eccellente, eccellente! Ora, questa qua… si, mia cara?” disse Slughorn, guardando ora
con aria leggermente divertita, appena la mano di Hermione si sollevò in alto.
“E’ Elisir d’Amore!”
“E’ così, infatti. Può sembrare che sia sempre sciocco chiederlo,” disse Slughorn, che
sembrava piuttosto impressionato, “ma penso che sappiate cosa fa?”
“È la più potente pozione del mondo!” disse Hermione.
“Quasi giusto! L’hai riconosciuta, presumo, dal suo aspetto madreperlaceo?”
“E dal vapore che sale in spirali caratteristiche,” disse Hermione con entusiasmo, “e si
suppone che odori in maniera diversa per ognuno di noi, a seconda di ciò che ci attrae, e
io direi che può profumare di erba tagliata e pergamena nuova e…”
Ma diventò lievemente rossa e non completò la frase.
“Posso chiederti il tuo nome, mia cara?” Disse Slughorn, ignorando l’imbarazzo di
Hermione.
“Hermione Granger, Signore.”
“Granger? Granger? Puoi avere qualche discendenza con Hector Dagworth-Granger, che
fondò la Più Straordinaria Società di Pozionisti?”
“No. Non credo, Signore. Io sono nata da Babbani.”
Harry vide Malfoy avvicinarsi a Nott e mormorare qualcosa. Entrambi sogghignarono, ma
Slughorn non mostrò sbigottimento. Guardò raggiante da Hermione a Harry, al contrario,
che le sedeva vicino.
“Oh! «Una delle mie migliori amiche è nata Babbana, ed è la migliore nel nostro anno!»
Penso che questa sia l’amica di cui hai parlato, Harry?”
“Si, signore,” rispose Harry.
“Bene, bene, darò venti punti ben guadagnati a Grifondoro, signorina Granger,” disse
Slughorn gioviale.
Malfoy fece una faccia come quella che aveva la volta che Hermione gli dette un pugno in
faccia. Hermione si voltò verso Harry e, con espressione raggiante, mormorò, “Gli hai
veramente detto che sono la migliore del nostro anno? Oh, Harry!”
“Be’, e cosa c’è di strano?” Mormorò Ron, che per qualche motivo sembrava piuttosto
annoiato. “Tu sei la migliore nel nostro anno… Gliel’avrei potuto dire anch’io se me
l’avesse chiesto!”
Hermione sorrise ma lo zittì con un gesto per poter ascoltare quello che stava dicendo
Slughorn. Ron sembrava in po’ di cattivo umore.
“L’Elisir d’Amore non crea realmente amore, certo. E’ impossibile creare o imitare
l’amore. No, questa causa soltanto una potente infatuazione o ossessione. E’
probabilmente la più pericolosa e potente pozione in questa stanza… oh, sì,” disse,
accennando seriamente col capo verso Malfoy e Nott, entrambi scetticamente sorridenti.
“Quando avrete visto molto di più nella vita come ho fatto io, non sottovaluterete il potere
di un’ossessione d’amore…”
“E ora,” disse Slughorn, “è il momento di iniziare a lavorare.”
“Signore, non ci ha parlato di ciò che c’è in questo,” disse Ernie Macmillan, puntando
verso un paiolo nero piccolo che stava sulla cattedra di Slughorn. La pozione che c’era
dentro sbollentava allegramente. Era di colore oro fuso e larghe gocce stavano guizzavano
come pesci d’oro lungo la superficie, però non se n’era versata una sola.
“Oh,” disse slughorn di nuovo. Harry era sicuro che Slughorn non aveva dimenticato la
pozione per niente, ma aveva aspettato per ottenere un effetto teatrale. “Sì, Cioè. Bene,
quella, signore e signori, è una curiosa pozione chiamata Felix Felicis. Io l’ho bevuta,” e si
girò sorridendo, guardando verso Hermione, che aveva fatto un sussulto sensibile, “sa
quali sono gli effetti che ha la Felix Felicis, signorina Granger?”
“E’ fortuna liquida,” disse eccitata Hermione. “Rende fortunati!”
L’intera classe sembrava essere più attenta. Harry si accorse che Malfoy, adesso, lisciava
i suoi unti capelli biondi tirandoli indietro, perché stava finalmente prestando a
Slughorn la sua completa attenzione.
“Abbastanza giusto, altri dieci punti a Grifondoro. Sì, è una piccola pozione divertente,
la Felix Felicis,” disse Slughorn. “Enormemente difficile da fare, e disastrosa se si sbaglia.
Comunque, se preparata correttamente, come è stata fatta questa, vi accorgerete che
tutti i vostri sforzi avranno successo… almeno finché durano gli effetti.”
“Perché la gente non la beve sempre allora, Signore?” chiese Terry Boot con fervore.
“Perché presa in eccesso, può causare vertigini, imprudenza, ed una pericolosa
confidenza,” disse Slughorn. “Troppe buone cose, sapete… Sono altamente tossiche in
larga quantità. Ma presa con parsimonia e molto occasionalmente….”
“L’ha mai presa, Signore?” Chiese Michael Corner con grande interesse.
“Due volte in tutta la mia vita,” rispose Slughorn. “Una volta quando avevo ventiquattro
anni, e una volta quando ne avevo cinquantasette. Due cucchiai a colazione. Due giorni
perfetti.”
Guardò sognante nel vuoto. Che stesse recitando o no, pensò Harry, l’effetto era ottimo.
“E questo,” disse Slughorn, tornando apparentemente sulla terra, “è quello che avrete
come premio in questa lezione.”
Ci fu silenzio tale che ogni bolla e gorgoglio delle pozioni intorno sembrava amplificato
dieci volte.
“Una piccola bottiglia di Felix Felicis,” disse Slughorn, prendendo una minuscola
bottiglia di vetro tappata dalla tasca e mostrandola a tutti. “Sufficiente per dodici ore di
fortuna. Dall’alba al tramonto, sarete fortunati in qualsiasi cosa farete.”
“Ora, devo avvisarvi che Felix Felicis è una sostanza proibita nelle competizioni
organizzate… eventi sportivi, per esempio, esami, o elezioni. Così il vincitore potrà usarla
solo in una giornata normale… e vedere come questa giornata normale possa diventare
straordinaria!”
“Ecco,” riprese Slughorn, improvvisamente vivace, “cosa dovete fare per vincere questo
premio favoloso? Bene, andando a pagina dieci di Pozioni Avanzate. Abbiamo poco più di
un’ora, che dovrebbe essere sufficiente per fare un decente tentativo di preparare il
Distillato della Morte Vivente.
“So che è più complessa di quelle che avete fatto finora, e non mi aspetto una pozione
perfetta da nessuno. La persona che la farà meglio, comunque, vincerà questa piccola
dose di Felix. Su! Avanti!”
Si sentì stridere mentre ciascuno tirava fuori il proprio calderone e ci furono dei forti
rumori dovuti al fatto che qualcuno cominciava ad aggiungere peso alle proprie bilance,
ma nessuno parlava. La concentrazione nella la stanza era tangibile.
Harry notò Malfoy che sfogliava febbrilmente la sua copia di Pozioni Avanzate. Non
poteva essere più chiaro che realmente Malfoy volesse quella giornata fortunata. Harry si
piegò rapidamente sopra il libro stropicciato che Slughorn gli aveva prestato.
Con fastidio vide che il precedente proprietario aveva scritto su tutte le pagine, così che i
margini erano neri come le pozioni stampate. Piegandosi per decifrare gli ingredienti
(anche qui il precedente proprietario aveva fatto annotazioni e cancellato parole) Harry si
affrettò verso lo scaffale di riserva per trovare quello che gli serviva. Come li gettò nel
calderone, vide Malfoy tagliare radici di valeriana più velocemente che poteva.
Ognuno si guardava intorno per vedere quello che faceva il resto della classe. Questo era
un vantaggio e uno svantaggio in Pozioni, perché è più difficile mantenere segreto quello
che fai. Dopo dieci minuti, l’intera stanza era piena di vapori bluastri. Hermione,
ovviamente, sembrava aver fatto più presto. La sua pozione rassomigliava già al «liquido
liscio, di colore ribes nero» descritto come lo stadio ideale a metà preparazione.
Avendo finito di tagliuzzare le sue radici, Harry si piegò di nuovo sul libro. Era veramente
molto irritante dover tentare di decifrare le indicazioni sotto tutte quelle stupide scritte
del precedente proprietario, che per qualche ragione aveva sostituito le istruzioni per
preparare i Fagioli Soporiferi tagliati con le scritte alternative:
Tagliare col lato piatto di un coltello d’argento, strizzare il succo piuttosto che tagliarlo.
“Signore, penso che conosciate mio nonno, Abraxas Malfoy?”
Harry guardò su. Slughorn stava passando in quel momento al tavolo dei Serpeverde.
“Sì,” disse Slughorn senza guardare Malfoy, “Mi è dispiaciuto sapere che era morto,
benché certo non sia strano morire del Vaiolo dei Draghi a quell’età.
E andò oltre. Harry si chinò di nuovo sul calderone, ridendo con foga. Avrebbe potuto
dire che Malfoy si aspettava di essere trattato come Harry o Zaini. Forse sperava anche
in un trattamento di favore del tipo di quello ricevuto da Piton. Sembrava che Malfoy non
potesse contare su null’altro che sul talento per vincere la bottiglia di Felix Felicis.
I Fagioli Soporiferi stavano dimostrandosi duri da tagliare. Harry si voltò verso Hermione.
“Puoi prestarmi il tuo coltello d’argento?”
Lei annui col capo in modo impaziente, non togliendo lo sguardo dalla pozione, che era
ancora di un rosso profondo, mentre secondo il libro avrebbe dovuto virare ad una
leggera tonalità di lilla adesso. …”
Harry ruppe i suoi fagioli con la parte piatta del coltello. Con sua meraviglia, sprizzarono
immediatamente così tanto succo che si meravigliò come dei fagioli raggrinziti potessero
contenerne così tanto. Rapidamente lo versò tutto nel calderone e vide, con sua sorpresa,
che la pozione cangiava esattamente al lilla come descritto nel libro.
Il fastidio per il precedente proprietario svanì di botto, Harry adesso scrutava le
successive righe delle istruzioni. Secondo il libro, doveva rimescolare in senso anti-orario
finché la pozione non tornasse chiara come acqua. Secondo le indicazioni del precedente
proprietario, avrebbe dovuto aggiungere un giro in senso orario ogni sette in senso
antiorario. Poteva il vecchio proprietario aver ragione una seconda volta?
Harry mescolò in senso antiorario e, trattenendo il fiato, ne fece uno in senso orario,
L’effetto fu immediato. La pozione cangiò ad un rosa pallido.
“Come stai andando?” domandò Hermione, rossa in faccia e con i capelli sempre più
disordinati nel fumo del suo calderone. La sua pozione era ancora decisamente porpora.
“Aggiungi un giro in senso orario…”
“No, no, il libro dice senso antiorario!” disse bruscamente.
Harry scrollò le spalle e continuò quello che stava facendo. Sette giri in senso anti-orario,
uno in senso orario, pausa…sette giri in senso anti-orario, uno in senso orario…
Dall’altra parte del tavolo, Ron stava imprecando velocemente sotto voce. La sua pozione
sembrava un liquido color liquirizia. Harry si guardò intorno. Per quello che poteva
vedere, nessun altra pozione era diventata pallida come la sua. Si sentì eccitato, una
cosa del genere non era mai successa in quel sotterraneo.
“Ed ora basta… su!” ordinò Slughorn. “Smettete di mescolare, per favore!”
Slughorn si mosse lentamente fra i tavoli, osservando dentro i calderoni. Non fece
commenti, ma occasionalmente dava una mescolata o un’annusata. Alla fine raggiunse il
tavolo dove erano seduti Harry, Ron, Hermione, e Ernie. Sorrise in modo mesto nel
vedere la sostanza bituminosa nel calderone di Ron. Passò oltre al miscuglio da marina
militare di Ernie. Fece un cenno di approvazione alla pozione di Hermione. Poi vide quella
di Harry, ed un’espressione di incredula sorpresa gli spuntò in faccia.
“Il sicuro vincitore!” urlò al sotterraneo. “Eccellente, eccellente, Harry! Buon Dio, è chiaro
che hai ereditato il talento di tua madre. Aveva una mano felice a Pozioni, Lily! Eccola
qui, allora, eccola qui… una bottiglia di Felix Felicis, come promesso, e usala bene!”
Harry fece scivolare la piccola bottiglia di liquido dorato nella sua tasca interna, sentendo
una strana combinazione di felicità, per gli sguardi furiosi sulle facce dei Serpeverde, e
di senso di colpa, per l’espressione delusa di Hermione. Ron sembrava semplicemente
ammutolito.
“Come hai fatto?” Gli sussurrò all’orecchio mentre uscivano dal sotterraneo.
“Un colpo di fortuna, presumo,” disse Harry, perché Malfoy era a tiro di voce.
Una volta che furono tranquillamente sistemati al tavolo dei Grifondoro per cena,
comunque, si sentì abbastanza sicuro da poterglielo dire. La faccia di Hermione si
pietrificava vieppiù ad ogni parola del racconto.
“Pensi forse che ti stia prendendo in giro?” Concluse, infastidito dalla sua espressione.
“Beh, non era esattamente qualcosa di tuo, non è vero?” Rispose lei indispettita.
“Ha solo seguito istruzioni differenti dalle nostre,” disse Ron, “avrebbe potuto causare
una catastrofe, non è così? Ma ha preso il rischio e questo ha pagato.” Fece un sospiro.
“Slughorn avrebbe potuto dare quel libro a me, ma no, ne ho preso uno senza scritte
all’interno. Vomitato, guardando la pagina cinquantadue ma…”
“Aspetta,” disse una voce vicina all’orecchio sinistro di Harry e lui senti una rapido soffio
di quell’odore di fiori che l’aveva colpito nel sotterraneo di Slughorn. Si guardò intorno e
vide che Ginny si era unita a loro. “Ho sentito giusto? Hai preso ordini da qualcosa che
qualcuno ha scritto in un libro, Harry?”
Sembrava allarmata e arrabbiata. Harry sapeva che cosa stava pensando, per una volta.
“Non è nulla,” disse rassicurante, abbassando la voce. “Non è come, sai, il diario di
Riddle. E’ solo un vecchio libro di testo con degli appunti sopra.”
“Ma tu hai fatto quello che ti ha detto?”
“Ho approfittato di un paio di suggerimenti scritti a margine, onestamente, Ginny, non
c’è nulla di strano …”
“Ginny ha centrato l’argomento,” disse Hermione, riprendendosi di nuovo. “Dobbiamo
controllare che non ci sia nulla di strano lì dentro. Voglio dire, tutte quelle istruzioni, chi
le conosce?”
“Ehi!” disse Harry indignato, mentre lei prendeva la sua copia di Pozioni Avanzate dalla
cartella ed alzava la bacchetta. “Specialis Revelio!” disse, toccando velocemente la
copertina.
Non successe nulla di nulla. Il libro stava semplicemente lì, sembrava vecchio e sporco e
addentato dai cani.
“Hai finito?” Chiese irritato Harry. “O vuoi aspettare e vedere se fa alcuni passi indietro?”
“Sembra a posto,” rispose Hermione, guardando il libro ancora sospettosa. “Io dico, che
non sembra davvero essere… un libro di testo.”
“Bene. Allora lo posso riavere,” disse Harry, tirandolo via dal tavolo, ma gli cadde di mano
e cascò aperto sul pavimento.
Nessun altro stava guardando. Harry si chinò per riprenderlo, e fu così che vide
qualcosa scritto lungo il bordo del retro copertina nella stessa piccola scrittura stretta
delle istruzioni con cui aveva vinto la bottiglia di Felix Felicis, ora al sicuro e nascosta in
un vecchio paio di calzini nel suo baule in camera.
Questo libro è di proprietà del Principe Mezzosangue.
CAPITOLO DIECI
LA CASA DEI GAUNT
Per tutto il resto delle lezioni di Pozioni della settimana, Harry continuò a seguire le
istruzioni del Principe Mezzosangue ogni volta che differivano da quelle di Libatius
Borage, con il risultato che, in occasione della loro quarta lezione, Slughorn mostrò tutta
la sua ammirazione per le capacità di Harry, affermando che raramente era stato
l’insegnante di qualcuno così dotato. Né Ron, né tanto meno Hermione, erano contenti di
questo. Benché Harry si fosse offerto di condividere il suo libro con entrambi, Ron
mostrava maggiore difficoltà nel decifrare la calligrafia rispetto ad Harry, ed Harry non
poteva certo leggere ad alta voce altrimenti sarebbe sembrato strano. Nel frattempo
Hermione procedeva risolutamente con quelle che lei chiamava istruzioni “ufficiali”,
diventando però sempre più irascibile quando portavano a risultati inferiori rispetto a
quelli del Principe.Harry continuava, senza insistenza, a chiedersi chi fosse stato il
Principe Mezzosangue. Nonostante la gran mole di compiti che avevano ricevuto gli
avesse impedito di leggere l’intera copia di Pozioni Avanzate, lo aveva sfogliato
abbastanza per notare che vi era appena una pagina sulla quale il Principe non aveva
preso appunti, e che non tutti riguardavano le pozioni. Qua e là vi erano indicazioni per
quelli che sembravano incantesimi che il Principe stesso aveva inventato.
“O lei stessa,” disse Hermione irritata, cogliendo alcune parole che Harry rivolgeva a Ron
sabato sera nella sala comune. “Potrebbe essere stata una ragazza. Penso che la
calligrafia assomigli più a quella di una ragazza che a quella di un ragazzo.”
“Era chiamato il Principe Mezzosangue,” disse Harry. “Quante ragazze sono state
Principi?”
Hermione sembrava non avere una risposta a questa domanda. Aggrottò semplicemente
la fronte e strappò via il suo componimento sui «Princípi della Smaterializzazione» da Ron
che stava cercando di leggerlo alla rovescia.
Harry guardò l’orologio e, in tutta fretta, rimise la vecchia copia di Pozioni Avanzate nello
zaino.
“Sono quasi le otto, farei meglio ad andare o sarò in ritardo da Silente”.
“Ooooh!” ansimò Hermione, alzando subito lo sguardo. “Buona fortuna! Ti aspetteremo,
vogliamo ascoltare quello che ti ha insegnato!”
“Spero vada tutto bene,” disse Ron, ed entrambi lo guardarono uscire attraverso il buco
del ritratto.
Harry camminava lungo i corridoi deserti, sebbene dovette fare frettolosamente un passo
dietro una statua quando la Professoressa Cooman comparve da dietro l’angolo,
borbottando tra sé e sé mentre mescolava un mazzo di carte da gioco sudice, che leggeva
mentre camminava.
“Due di picche: conflitto” mormorava, mentre oltrepassava il luogo dove Harry si era
accovacciato, nascosto. “Sette di picche: cattivo auspicio. Dieci di picche: violenza. Fante
di picche: un giovane scuro, probabilmente nei guai, uno a cui non piace
l’esaminatore…”
Si fermò di colpo, proprio al lato opposto della statua di Harry.
“Beh, non può essere vero,” disse, seccata, ed Harry la udì borbottare di nuovo
energicamente mentre si muoveva nuovamente, lasciando dietro di sé nient’altro che un
leggero odore di sherry scadente. Harry aspettò finché non fu quasi del tutto sicuro che
fosse andata via, poi si affrettò di nuovo finché non raggiunse il luogo nel corridoio del
settimo piano dove un unico gargoyle era ritto contro il muro.
“Pallini Acidi,” disse Harry e il gargoyle balzò di lato; il muro dietro ad esso scivolò via, e
comparve una scala di pietra che si muoveva a spirale, sulla quale Harry saltò, così che
venne trasportato senza scosse fin sulla porta con il battente d’ottone che portava
direttamente all’ufficio di Silente.
Harry bussò.
“Avanti,” disse la voce di Silente.
“Buonasera, signore,” rispose Harry entrando nell’ufficio del preside.
“Ah, buonasera Harry. Siediti,” disse Silente, sorridendo. “Spero tu abbia trascorso una
piacevole prima settimana dal ritorno a scuola”
“Si, grazie, signore,” disse Harry.
“Devi essere stato occupato, già una punizione!” “Ehm,” iniziò Harry goffamente, ma
Silente non sembrava troppo rigido.
“Mi sono accordato con il Professor Piton perché tu sconti la punizione il prossimo
sabato.”
“Bene,” disse Harry, che aveva faccende molto più urgenti in testa che la punizione di
Piton, e adesso si guardava furtivamente intorno alla ricerca di qualche indizio che
potesse aiutarlo a capire cosa Silente avesse in programma di fare con lui quella sera.
L’ufficio circolare sembrava lo stesso di sempre. I delicati strumenti d’argento erano
posati su tavolini con lunghe gambe sottili, emettendo sbuffi di fumo e ronzii. I ritratti dei
vecchi presidi e direttrici sonnecchiavano nelle loro cornici, e la magnifica fenice di
Silente, Fanny, era appollaiata sul trespolo dietro la porta, guardando Harry con chiaro
interesse. Non sembrava affatto che Silente avesse fatto spazio per esercitarsi in duello.
“Allora, Harry,” disse Silente con tono più serio. “Sono sicuro che sarai curioso di sapere
cosa ho programmato per te durante queste – non avendo modo migliore di chiamarle –
lezioni?”
“Si, signore.”
“Bene, ho deciso che sia tempo, ora che tu sai che cosa ha indotto Voldemort a cercare di
ucciderti quindici anni fa, che tu venga a conoscenza di certe informazioni.”
Ci fu una pausa.
“Alla fine dell’ultimo trimestre, ha detto che mi avrebbe rivelato tutto,” disse Harry. Era
difficile trattenere una nota di accusa nella voce. “Signore,” aggiunse.
“E così ho fatto,” disse Silente serenamente. “Ti ho detto tutto ciò che so. D’ora in avanti,
dovremo abbandonare il solido fondamento dei fatti e viaggeremo insieme attraverso le
putride paludi della memoria fino alla selva delle più sfrenate congetture. Da qui in
avanti, Harry, io potrei essere tanto dolorosamente in errore quanto Humphrey Belcher,
che credeva che i tempi fossero maturi per un calderone fatto di formaggio.”
“Ma lei crede di avere ragione?” chiese Harry.
“Naturalmente, ma come ti ho già dimostrato, commetto errori come chiunque. Infatti,
essendo… perdonami… un po’ più esperto rispetto alla maggior parte degli uomini, i miei
errori tendono ad essere relativamente più grandi.”
“Signore,” disse Harry esitante, “quello che sta per dirmi ha qualcosa a che fare con la
profezia? Mi aiuterà a… sopravvivere?”
“Ha molto a che fare con la profezia,” disse Silente con estrema disinvoltura, come se
Harry gli avesse chieste del tempo il giorno successivo, “e certamente spero che ti aiuterà
a sopravvivere.”
Silente si alzò e girò intorno al tavolo, oltre Harry, che si voltò impaziente sul posto per
vedere Silente piegarsi verso l’armadietto accanto alla porta. Quando Silente si raddrizzò,
teneva un basso catino di pietra dall’aria familiare con strani simboli incisi intorno al
bordo. Silente pose il Pensatoio sul tavolo di fronte ad Harry.
“Sembri spaventato.”
Infatti Harry stava fissando il pensatoio con un po’ d’apprensione. Le sue precedenti
esperienze con lo strano congegno che registrava e rivelava pensieri e ricordi, sebbene
altamente istruttive, erano state anche spiacevoli. L’ultima volta che ne aveva toccato il
contenuto, aveva visto molto più di quanto avrebbe desiderato. Ma Silente stava
sorridendo.
“Questa volta entrerai nel pensatoio con me… e, ancora più eccezionalmente, con il
permesso di farlo.”
“Dove stiamo andando, signore?”
“In viaggio giù per il sentiero che porta alla memoria di Bob Ogden,” disse Silente,
tirando fuori dalla tasca una bottiglia di cristallo contenente una sostanza biancastra che
girava vorticosamente.
“Chi era Bob Ogden?”
“Venne assunto dal Dipartimento di Applicazione della Legge Magica,” disse Silente. “È
morto qualche tempo fa, ma non prima che lo avessi rintracciato e convinto a confidarmi
queste memorie. Lo seguiamo in una visita che fece nel corso dei suoi compiti. Se vuoi
prepararti Harry…”
Ma Silente aveva una certa difficoltà nel togliere via il tappo dalla bottiglia di cristallo: la
sua mano ferita sembrava irrigidita e dolorante.
“Vuole… vuole che provi io, Signore?”
“Non preoccuparti, Harry…”
Silente puntò la bacchetta sulla bottiglia, e subito il tappo scivolò via.
“Signore… come si è ferito la mano?” chiese ancora una volta Harry, guardando le dita
annerite con un misto di disgusto e pietà.
“Adesso non è il momento di parlare di questo, Harry. Non ancora. Abbiamo un
appuntamento con Bob Ogden.”
Silente versò l’argenteo contenuto della bottiglia nel Pensatoio, nel quale cominciò a
girare vorticosamente e a luccicare, né liquido né gassoso. “Dopo di te,” disse Silente
indicando la ciotola. Harry si piegò in avanti, prese un respiro profondo e immerse il viso
nella sostanza argentea. Sentiva che i piedi abbandonare pian piano il pavimento
dell’ufficio. Stava cadendo, precipitando nella turbinante oscurità e poi,
improvvisamente, venne catapultato in un’abbagliante luce solare. Prima che i suoi occhi
si fossero adattati a tale luce, Silente giunse accanto a lui.
Si trovavano in un sentiero di campagna delimitato da alte, aggrovigliate siepi d’arbusti,
sotto un cielo estivo tanto azzurro quanto un non-ti-scordar-di-me. A dieci piedi da loro,
circa, c’era un piccolo uomo grasso con occhiali talmente grandi che riducevano i suoi
occhi a macchioline tipo nei. Stava leggendo una segnaletica di legno che spuntava dai
rovi sul lato sinistro della strada. Harry sapeva che quest’uomo doveva essere Ogden. Era
l’unico che vedeva ed inoltre indossava quello strano assortimento di vestiti molto spesso
scelti da maghi inesperti che cercavano, in tutti i modi, di passare per babbani: in questo
caso, Ogden indossava la giacca di un frac e ghette su un costume da bagno rigato tipo
body. Prima ancora che Harry avesse avuto il tempo di memorizzare qualcosa di più che
il suo aspetto bizzarro, Ogden si era mosso con passo veloce giù per il sentiero.
Silente ed Harry lo seguirono. Mentre passavano la segnaletica di legno, Harry alzò lo
sguardo ai due bracci. Su quello che puntava verso la via da cui provenivano era scritto:
“Great Hangleton, 5 miglia.” Il braccio che indicava la direzione presa da Ogden diceva
“Little Hangleton, 1 miglio.”
Percorsero un viottolo senza vedere niente di interessante, se non siepi d’arbusti,
l’immenso cielo azzurro sopra di loro e l’elegante sagoma del frac di fronte a loro, poi il
sentiero svoltò a sinistra e svanì declinando ripido giù per un pendio, cosicché ebbero
un’improvvisa e inaspettata vista dell’intera vallata che si spiegava di fronte a loro. Harry
riusciva a vedere un villaggio, indubbiamente Little Hangleton, posto tra due ripide
colline, con la chiesa e il cimitero che si distinguevano nettamente. Attraverso la vallata,
posta sul lato opposto del pendio, c’era una graziosa casa di campagna circondata da un
grande prato verde e vellutato.
Ogden aveva iniziato a saltellare riluttante a causa del pendio bagnato. Silente allungò il
passo ed Harry si affrettò per raggiungerlo. Pensava che Little Hangleton dovesse essere
la loro ultima destinazione e si chiedeva, come nella notte in cui avevano incontrato
Slughorn, perché dovessero avvicinarsi da una tale distanza. Ben presto, comunque, si
rese conto che sbagliava a pensare che si stessero dirigendo al villaggio. Il sentiero voltò a
destra e, girato l’angolo, videro il bordo del frac di Odgen svanire attraverso un buco
nella siepe.
Silente ed Harry lo seguirono in un stretto e sporco sentiero delimitato da siepi ben più
alte e selvagge di quelle viste prima. Il percorso era tortuoso, pieno di sassi e buche, in
pendenza proprio come l’altro, e sembrava dirigersi verso un insieme di alberi oscuri
poco più sotto. ben presto il sentiero si schiudeva nel bosco, infatti, e Silente ed Harry si
fermarono dietro ad Ogden, che si era fermato a sua volta e aveva estratto la bacchetta.
Nonostante il cielo sereno, i vecchi alberi di fronte lanciavano ombre cupe, oscure e
fredde, e ci volle qualche secondo prima che Harry riuscisse a scorgere la costruzione per
metà nascosta tra tronchi ingarbugliati. Ad Harry sembrava uno strano posto da
scegliere per una casa, o comunque una decisione piuttosto bizzarra quella di lasciar
crescere tutti quegli alberi che non facevano altro che ostacolare tutta la luce e la vista
della vallata sottostante. Si chiedeva se fosse disabitata. I muri erano coperti di muschio
ed erano cadute così tante tegole dal tetto che vi erano travicelli ben visibili dappertutto.
Tutto intorno crescevano ortiche, le loro estremità raggiungevano persino le imposte,
anch’esse minuscole e piene di lerciume. Comunque, proprio mentre era arrivato alla
conclusione che probabilmente nessuno avrebbe potuto viverci, una delle imposte venne
spalancata con un vocio e ne uscì un leggero gocciolio di vapore o fumo, come se
qualcuno stesse cucinando.
Ogden fece con calma qualche passo avanti e, sembrò ad Harry, che fosse piuttosto
prudente. Mentre le ombre oscure degli alberi scendevano su di lui, si fermò nuovamente
fissando la porta d’ingresso, su cui qualcuno aveva inchiodato un serpente morto.
Subito dopo ci fu un mormorio e una sorta di scoppio, e un uomo vestito di stracci cadde
dall’albero più vicino, atterrando in piedi proprio di fronte ad Ogden, che fece un balzo
indietro così veloce che inciampò sulle code del suo stesso frac.
“Non sei il benvenuto.”
L’uomo che si trovava davanti a loro aveva folti capelli talmente sporchi che avrebbero
potuto essere di qualsiasi colore. Gli mancavano alcuni denti. I suoi occhi erano piccoli e
scuri e fissavano in direzioni opposte. Poteva quasi sembrare comico, ma non lo era
affatto. Ciò che la sua vista generava era un senso di terrore ed Harry non poteva
biasimare Ogden per aver fatto qualche passo indietro prima di iniziare a parlare.
“Ehm… buongiorno. Vengo dal Ministero della Magia…”
“Non sei il benvenuto.”
“Ehm… mi dispiace… ma credo di non riuscire a capirla,” disse nervosamente Ogden.
Harry pensò che Ogden fosse estremamente confuso. Lui comprendeva benissimo le
parole dello sconosciuto che agitava una bacchetta in una mano e un piccolo coltello
sporco di sangue nell’altra.
“Tu lo capisci, ne sono sicuro, Harry?” disse con calma Silente.
“Si, naturalmente,” disse Harry, un po’ confuso. “Perché Ogden non riesce…?”
Ma come i suoi occhi scorsero di nuovo il serpente morto sulla porta, capì
improvvisamente.
“Sta parlando Serpentese?
“Molto bene,” disse Silente annuendo e sorridendo.
L’uomo vestito di stracci si stava avvicinando ad Ogden, coltello in una mano, bacchetta
nell’altra.
“Guardi, ora…” iniziò Ogden, ma era troppo tardi: ci fu una sorta di scoppio e Ogden
cadde a terra, stringendo il naso, mentre una disgustosa sostanza giallastra e
appiccicosa gli schizzava tra le dita.
“Morfin!” disse forte una voce .
Un uomo anziano arrivò in gran fretta dal cottage, sbattendo la porta dietro di sé,
cosicché il serpente morto oscillò in maniera alquanto patetica. Quest’uomo era più
piccolo del primo e stranamente proporzionato: le spalle erano molto larghe e le braccia
oltremodo lunghe, tanto che, con i suoi occhi castano chiaro, i corti capelli aridi e il volto
raggrinzito, dava l’idea di una vecchia potente scimmia. Si fermò accanto all’uomo col
coltello, che adesso stava ridacchiando alla vista di Ogden per terra.
“È il Ministero?” chiese l’uomo più anziano, guardando giù verso Ogden.
“Esatto!” Disse Ogden incollerito, sfiorandosi il volto. “E lei, suppongo sia il signor
Gaunt?”
“Si, sono io” disse Gaunt. “Ti ha colpito in faccia, vero?
“Si, mi ha colpito!” rispose bruscamente Ogden.
“Avrebbe dovuto avvisarci del suo arrivo, non crede?” disse Gaunt in maniera aggressiva.
“Questa è proprietà privata. Non può pretendere di poter passeggiare qui dentro senza
aspettarsi che mio figlio si difenda.”
“Si difenda da cosa esattamente?” chiese Ogden, cercando di rialzarsi.
“Ficcanaso. Intrusi. Babbani e sporcizia del genere.”
Ogden si puntò la bacchetta al naso, da cui stava ancora fuoriuscendo una gran quantità
di un qualcosa che dava l’idea di pus giallo e subito il flusso si arrestò. Il signor Gaunt
sibilò con l’angolo della bocca verso Morfin.
“Entra in casa. Non discutere.”
Questa volta, preparato, Harry riconobbe il Serpentese. Riusciva a capire non solo ciò
che veniva detto, ma distingueva anche il sibilo magico che era tutto ciò che Ogden
poteva ascoltare. Morfin sembrava essere sul punto di ribattere ma, quando suo padre gli
lanciò uno sguardo minaccioso, cambiò idea dirigendosi verso il cottage con una strana
andatura traballante e sbattendosi dietro la porta principale, cosicché il serpente oscillò
tristemente un’altra volta.
“Sono qui per suo figlio, signor Gaunt,” disse Ogden, mentre puliva l’ultima macchia di
pus dalla parte anteriore della giacca. “Quello era Morfin, non è vero?”
“Si, era Morfin,” disse con indifferenza l’anziano. “Lei è un purosangue?” chiese
improvvisamente con tono aggressivo.
“Questo non c’entra,” rispose Ogden freddamente, ed Harry sentì crescere il suo rispetto
per Ogden.
Apparentemente Gaunt la pensava diversamente. Lanciò uno sguardo obliquo a Ogden e
mormorò con quello che voleva chiaramente essere un tono offensivo, “Adesso mi ci
penso, ho visto nasi come il suo giù al villaggio.”
“Non ne dubito, se lascia mano libera ai suoi figli nel farli,” disse Ogden. “ Forse
potremmo continuare questa conversazione dentro?”
“Dentro?”
“Si, signor Gaunt. Mi sembra di averglielo già detto. Sono qui per Morfin. Abbiamo
mandato un gufo…”
“Non sopporto i gufi,” disse Gaunt. “ Non apro le lettere.”
“Allora non può certo lamentarsi del fatto di non aver avuto nessun preavviso della mia
visita.” Disse aspramente Ogden. “Mi trovo qui a causa di una grave infrazione della legge
magica, che ha avuto luogo qui nelle prime ore di questa mattina…”
“Va bene, va bene, va bene!” mugugnò Gaunt. “Entriamo in questa maledetta casa,
allora, e che buon pro vi faccia!”
La casa sembrava avere tre minuscole stanze. Due porte portavano alla stanza
principale, che fungeva da cucina e soggiorno insieme. Morfin era seduto su di una
sudicia poltrona accanto al fuoco attorcigliando una vipera viva tra le grosse dita e
cantandole in serpentese in tono sommesso:
“Sibila, sibila, piccola serpe,
striscia sul pavimento
fai la brava con Morfin
o ti inchioderà alla porta.”
Ci fu uno scalpiccio nell’angolo accanto alla finestra aperta, ed Harry si rese conto che
c’era qualcun altro nella stanza, una ragazza il cui vestito grigio stracciato aveva
esattamente lo stesso colore del sudicio muro di pietra dietro di lei. Si trovava in piedi
accanto ad una pentola fumante posta su uno sporco fornello nero, e stava ciondolando
accanto ad uno scaffale su cui vi erano pentole e padelle dall’aspetto squallido. I suoi
capelli erano lisci e opachi, ed aveva un viso non particolarmente bello, pallido e
piuttosto triste. I suoi occhi, come quelli del fratello, guardavano in due direzioni diverse.
Sembrava un po’ più pulita dei due uomini, ma Harry pensò di non aver mai visto una
persona dall’aspetto così sconfitto.
“Mia figlia, Merope,” disse Gaunt malvolentieri, mentre Ogden la guardava con sguardo
indagatore.
“Buon giorno,” disse Ogden.
La ragazza non rispose, ma lanciò uno sguardo impaurito verso il padre e si voltò,
continuando a riordinare le pentole sullo scaffale.
“Bene, signor Gaunt,” disse Ogden, “per andare dritto al punto, abbiamo ragione di
credere che suo figlio, Morfin, abbia usato la magia di fronte ad un Babbano l’altra notte
sul tardi.”
Ci fu un rumore fragoroso. Merope aveva fatto cadere una delle pentole.
“Raccoglila!” urlò Gaunt “Ecco, cibo sul pavimento come fanno alcuni sporchi Babbani, a
che ti serve la bacchetta, inutile sacco di letame?”
“Signor Gaunt, per favore!” disse Ogden con voce sconvolta, mentre Merope, che aveva
già raccolto la pentola, arrossì divenendo di un rosso scarlatto a chiazze, fece
nuovamente cadere la pentola, tirò fuori lentamente la bacchetta dalla tasca, e la puntò
alla pentola mormorando un frettoloso e impercettibile incantesimo che lanciò la pentola
dall’altra parte del pavimento, e la fece sbattere sul muro opposto rompendola in due.
Morfin emise una sciocca risata. Gaunt urlò, “Riparala, inutile lunatica che non sei altro,
riparala!”.
Merope inciampò attraversando la stanza ma prima che avesse il tempo di sollevare la
bacchetta, Ogden aveva sollevato la sua dicendo fermamente “Reparo”. La pentola si
aggiustò immediatamente.
Gaunt fissò per un momento Ogden come se stesse per urlargli contro, ma sembrò
pensarci meglio: al contrario, si prese gioco di sua figlia, “Per fortuna questo simpatico
uomo del Ministero è qui, non è vero? Può darsi che ti porterà via dalle mie mani, può
darsi che non gli dispiacciano gli sporchi Magonò…”
Senza guardare nessuno o ringraziare Ogden, Merope raccolse la pentola da terra e la
riportò con mani tremanti sullo scaffale. Poi rimase tranquilla con la schiena contro il
muro tra la finestra sudicia e il fornello, come se non desiderasse nient’altro che
sprofondare in quel muro di pietra e svanire nel nulla.
“Signor Gaunt,” iniziò di nuovo Ogden, “come le ho detto: la ragione della mia visita…”
“L’ho già ascoltata la prima volta!” scattò Gaunt. “E allora? Morfin ha dato a un Babbano
quello che si meritava… cosa c’è di strano?”
“Morfin ha infranto la legge magica,” disse Ogden severamente.
“Morfin ha infranto la legge magica.” Gaunt imitò la voce di Ogden, facendola austera e
cantilenante. Morfin ridacchiò di nuovo. “Ha dato una lezione ad uno sporco Babbano, è
illegale questo?”
“Si,” disse Ogden “mi dispiace, lo è.”
Tirò fuori un piccolo rotolo di pergamena dalla tasca e lo srotolò.
“E quella cos’è, adesso, la sua sentenza?” chiese Gaunt con voce sempre più stizzita.
“È una convocazione del Ministero per un’udienza…”
“Convocazione! Convocazione? Chi si crede di essere, per convocare mio figlio da qualche
parte?”
“Sono il Capo della Squadra di Applicazione della Legge Magica,” disse Ogden.
“E lei crede che noi invece siamo feccia, vero?” urlò Gaunt avanzando ora verso Ogden,
con un dito dall’unghia gialla e sporca puntato al suo petto. “Feccia che arriva di corsa
non appena il Ministero gli dice di farlo? Ha la minima idea di con chi sta parlando, lei,
sporco piccolo mezzosangue, ce l’ha?”
“Avevo l’impressione di stare parlando al Signor Gaunt,” disse Ogden, guardandolo con
sospetto, ma restando fermo al suo posto.
“Esatto!” ruggì Gaunt. Per un momento Harry pensò che Gaunt stesse per fare un brutto
gesto con la mano, ma poi si rese conto che stava mostrando ad Ogden l’orribile anello di
pietra nera che portava sul dito medio, agitandolo davanti agli occhi di Ogden. “ Lo vede
questo? Lo vede questo? Sa cos’è? Sa da dove viene? Per secoli è stato nella nostra
famiglia, ecco da dove proveniamo, e completamente purosangue! Sa quanto mi è stato
offerto per questo, con lo stemma di Peverell inciso sulla pietra?”
“Non ne ho davvero idea,” disse Ogden chiudendo gli occhi mentre l’anello scivolava a
un pelo dal suo naso, “e questo non è pertinente, signor Gaunt. Suo figlio ha
commesso…”
Con un urlo di rabbia, Gaunt corse verso sua figlia. Per una frazione di secondo Harry
pensò che stesse per soffocarla mentre le mani le circondavano la gola; subito dopo, la
stava trascinando verso Ogden tirandola per una catena che aveva intorno al collo.
“Lo vede questo?” Urlò ad Ogden, agitando un pesante medaglione d’oro, mentre Merope
sputacchiava e respirava affannosamente.
“Lo vedo, lo vedo!” disse subito Ogden .
“Apparteneva a Serpeverde!” urlò Gaunt. “Apparteneva a Salazar Serpeverde! Noi siamo i
suoi ultimi discendenti in vita, cosa ne dice di questo, eh?”
“Signor Gaunt, sua figlia!” disse Ogden allarmato, ma Gaunt aveva già mollato la presa;
Merope vacillò lontano da lui, tornò al suo angolino massaggiandosi il collo e cercando di
respirare.
“Quindi!” disse trionfalmente Gaunt, come se avesse appena risolto uno dei punti più
complicati al di là di ogni loro possibile lite. “Non si rivolga a noi come se fossimo
sporcizia sotto le sue scarpe! Generazioni di purosangue , tutti maghi… più di quanto lei
possa affermare, sono sicuro!”
E prese a sputare sul pavimento ai piedi di Ogden. Morfin ridacchiò ancora. Merope,
rannicchiata accanto alla finestra, con la testa china e la faccia nascosta tra i lisci
capelli, non diceva nulla.
“Signor Gaunt” disse ostinatamente Ogden, “Sono spiacente ma né i suoi antenati né io
abbiamo niente a che fare con l’argomento in questione. Sono qui a causa di Morfin, di
Morfin e del Babbano che ha avvicinato l’altra notte sul tardi. Le nostre informazioni” –
diede uno sguardo in basso al rotolo di pergamena – “affermano che Morfin ha compiuto
un malocchio al Babbano in questione, causandogli un’orticaria al quanto dolorosa.”
Morfin se la rise.
“Sta zitto, ragazzo” ringhiò Gaunt in serpentese e Morfin fece silenzio di nuovo.
“E allora? Anche se lo avesse fatto?” disse Gaunt insolentemente ad Ogden, “Credo
abbiate già provveduto a pulire la sporca faccia di Babbano che si ritrova, così come la
sua memoria…”
“Non è questo il punto, non è vero, signor Gaunt?” disse Ogden. “Questo è stato un
attacco ingiustificato su di un indifeso…”
“Ah, ho capito che era un amante dei Babbani dal primo momento che l’ho vista”,
sogghignò Gaunt e sputò di nuovo sul pavimento.
“Questa discussione non ci sta portando da nessuna parte,” disse fermamente Ogden. “È
chiaro, dall’atteggiamento di suo figlio, che non prova alcun rimorso per quello che ha
fatto.” Guardò nuovamente sul rotolo di pergamena. “Morfin si presenterà all’udienza il
14 settembre per rispondere dell’accusa di aver usato la magia davanti ad un Babbano e
aver causato danni e dolori allo stesso Babb…”
Ogden si interruppe. Dalla finestra aperta entravano tintinnii, rumori di cavalli e forti
voci che ridacchiavano. Evidentemente il tortuoso sentiero che portava al villaggio
passava vicinissimo al boschetto che circondava la casa. Gaunt si bloccò allargando gli
occhi e cercando di ascoltare. Morfin sibilò qualcosa e si voltò nella direzione da cui
provenivano le voci con espressione bramosa. Merope alzò il capo. Harry notò che la sua
faccia era diventata completamente bianca.
“Mio Dio, che pugno nell’occhio!” risuonò la voce di una ragazza, in maniera talmente
chiara attraverso la finestra aperta che sembrava quasi si trovasse nella stanza con loro.
“Tuo padre non ha potuto sbarazzarsi di questo tugurio, Tom?”
“Non è nostro,” disse la voce di un ragazzo.” Tutto ciò che si trova nell’altro lato della
valle appartiene a noi, ma quel cottage appartiene a un vecchio vagabondo di nome
Gaunt, e ai suoi figli. Il figlio è quasi del tutto pazzo, dovresti ascoltare alcune delle storie
che raccontano al villaggio…”
La ragazza rise. I tintinnii e i rumori diventavano sempre più forti. Morfin fece per alzarsi
dalla poltrona. “Resta seduto” lo ammonì suo padre in Serpentese.
“Tom,” disse ancora la ragazza, così vicina da essere certamente accanto alla casa,
“Potrei sbagliarmi… ma qualcuno ha inchiodato un serpente su quella porta?”
“Buon Dio, hai ragione!” disse l’uomo. “Sarà stato il ragazzo, te l’ho detto che ha qualche
rotella fuori posto. Non guardarlo, Cecilia, cara.”
I tintinni e i rumori adesso ritornavano ad essere deboli.
“«Cara»”, bisbigliò Morfin in Serpentese, guardando sua sorella. “«Cara», Così l’ha
chiamata. Quindi è probabile che non ti voglia più.”
Merope era così bianca che Harry era sicuro che sarebbe svenuta da un momento
all’altro.
“Di che si tratta?” disse rapidamente Gaunt in Serpentese passando con lo sguardo dal
figlio alla figlia. “Di cosa stavi parlando, Morfin?”
“Le piace andare appresso a quel Babbano,” disse Morfin con un espressione crudele
sulla faccia mentre fissava la sorella, che adesso sembrava terrificata. “Sempre in
giardino quando passa, scrutandolo attraverso la siepe, non è vero? E la notte scorsa…”
Merope scosse la testa di scatto, implorando, ma Morfin andò avanti senza pietà,
“Sempre fissa alla finestra aspettando che tornasse a casa a cavallo, non è vero?”
“ Ferma alla finestra per guardare un Babbano?” disse con calma Gaunt.
Tutti e tre i Gaunt sembravano aver dimenticato Ogden che li guardava disorientato e
irritato per la nuova interruzione di incomprensibili sibili e stridii.
“È vero?” chiese Gaunt con voce implacabile, facendo un passo o due verso la ragazza
sempre più terrorizzata. “Mia figlia… una purosangue discendente di Salazar
Serpeverde… che muore di desiderio per un sudicio Babbano dal sangue sporco?”
Merope scosse freneticamente il capo, spingendosi quanto più poteva contro il muro,
apparentemente incapace di parlare.
“Però io l’ho colpito, Padre!” ridacchiò Morfin. “L’ho colpito mentre passava e non
sembrava più così carino con l’orticaria su tutto il corpo, vero, Merope?”
“Tu, piccola, disgustosa Magonò, tu, sporca piccola traditrice del tuo stesso sangue!”
ringhiò Gaunt perdendo il controllo, mentre afferrava la figlia per la gola.
Sia Harry che Ogden urlarono “No!” nello stesso momento; Ogden alzò la sua bacchetta e
urlò, “Relascio!”
Gaunt venne scagliato indietro, lontano da sua figlia; inciampò su di una sedia e cadde
di schiena. Con un urlo di rabbia, Morfin si alzò con un balzo dalla sedia e corse verso
Ogden, brandendo il suo coltello coperto di sangue e scoccando malefici
indiscriminatamente dalla bacchetta.
Ogden scappò via per salvarsi la pelle. Silente indicò che dovevano seguirlo ed Harry
obbedì, con l’eco delle grida di Merope ancora nelle orecchie.
Ogden sfrecciò lungo il percorso e giunse al sentiero principale, le mani sul capo, quando
si scontrò con il maestoso cavallo castano cavalcato da un giovane coi capelli scuri molto
carino. Sia lui che la bella ragazza che gli cavalcava accanto su un cavallo grigio risero
alla vista di Ogden, che balzò via dal fianco del cavallo e riprese a correre, con il frac
svolazzante, coperto di polvere dalla testa ai piedi, dirigendosi precipitosamente verso il
sentiero.
“Credo sia abbastanza, Harry” disse Silente. Afferrò Harry dal gomito e lo trascinò via. Un
momento dopo erano entrambi in volo leggeri nell’oscurità, fino a che non atterrarono,
dritti in piedi, nell’ufficio di Silente illuminato ora dalla luce del crepuscolo.
“Cosa è accaduto alla ragazza nel cottage?” chiese subito Harry, mentre Silente
accendeva qualche altra lampada con un colpo di bacchetta. “Merope, o qualunque sia il
suo nome?”
“Oh, è sopravvissuta,” disse Silente risedendosi dietro il suo tavolo e indicando ad Harry
di sedersi anche lui. “Ogden si è materializzato al Ministero ed è tornato in quindici
minuti con alcuni rinforzi. Morfin e suo padre hanno tentato di opporsi, ma sono stati
schiantati entrambi, allontanati dal cottage e, successivamente, condannati dal
Wizengamot. Morfin, che aveva già un precedente per aver attaccato un Babbano, fu
condannato a tre anni da scontare nella prigione di Azkaban. Orvoloson, che aveva ferito
alcuni impiegati del ministero oltre ad Ogden, ricevette sei mesi.”
“Orvoloson?” ripeté Harry con stupore.
“Esatto,” disse Silente, sorridendo in segno di approvazione. “Sono felice di vedere che
stai comprendendo.”
“Quel vecchio era…?”
“Il nonno di Voldemort, sì,” disse Silente. “Orvoloson, suo figlio Morfin, e sua figlia
Merope, erano gli ultimi discendenti dei Gaunt, una famiglia di maghi molto antica, nota
per una certa instabilità e violenza che si è ripetuta attraverso le generazioni a causa
della loro abitudine di sposare i propri cugini. Una mancanza di facoltà mentali, unita a
eccessive manie di grandezza, lasciano intendere che l’importante famiglia sia andata
logorandosi sempre più per diverse generazioni, prima della nascita di Orvoloson. Lui,
come hai visto, venne lasciato nello squallore e nella povertà più assoluta, con un
temperamento pessimo, una gran quantità di arroganza e orgoglio, e un paio di oggetti di
famiglia che custodiva gelosamente tanto quanto suo figlio e certamente molto più di sua
figlia.”
“Quindi, Merope,” disse Harry inclinandosi in avanti sulla sedia e fissando Silente,
“Quindi Merope era… Signore, questo significa che lei era … la madre di Voldemort?”
“Sì”, disse Silente. “E da quello che è accaduto abbiamo anche avuto un’apparizione
fugace del padre. Te ne sei accorto?”
“Il Babbano attaccato da Morfin? L’uomo a cavallo?”
“Davvero molto bene,” disse Silente, sorridendo. “Si, quello era Tom Riddle Senior, il
Babbano di bell’aspetto che aveva l’abitudine di andare a cavallo oltre il cottage dei
Gaunt e per il quale Merope Gaunt provava una segreta e ardente passione.”
“E finirono per sposarsi?” Disse Harry incredulo, incapace di immaginare che due
persone tanto diverse si fossero innamorate.
“Credo tu stia dimenticando,” disse Silente “che Merope era una strega. Non credo che i
suoi poteri magici si siano presentati al meglio quando era terrorizzata dal padre. Una
volta che Orvoloson e Morfin furono al sicuro ad Azkaban, una volta che rimase sola e
libera per la prima volta nella sua vita, allora, sono sicuro, sia stata in grado di dare
libero sfogo alle sue abilità e abbia programmato la sua fuga dalla vita disperata che
aveva condotto per diciotto anni.”
“Non ti viene in mente nessun metodo cui Merope sia potuta ricorrere per far si che Tom
Riddle dimenticasse la sua compagna Babbana e si innamorasse invece di lei?”
“La maledizione Imperius?” Suggerì Harry. “O una pozione d’amore?”
“Molto bene. Personalmente credo che abbia usato una pozione d’amore. Sono sicuro che
le sarà sembrata più romantica, e non penso abbia incontrato molte difficoltà, durante
qualche calda giornata, quando Riddle stava cavalcando da solo, a convincerlo a
prendere un bicchiere d’acqua. In tutti casi, pochi mesi dopo la scena a cui abbiamo
appena assistito, il villaggio di Little Hangleton godeva di un tremendo scandalo. Puoi
immaginare i pettegolezzi che cominciarono a circolare quando il figlio del signore del
villaggio scappò con Merope, la figlia del vagabondo.”
“Ma lo shock degli abitanti del villaggio fu niente a confronto di quello di Orvoloson.
Ritornò da Azkaban, sicuro di trovare la figlia al lavoro che aspettava il suo ritorno con
un pasto caldo già pronto in tavola. Invece, trovò solo due centimetri di polvere e il suo
biglietto d’addio, dove spiegava cosa aveva fatto.”
“Da quello che sono stato in grado di scoprire, egli non menzionò mai più il suo nome e
da quel momento in poi non accennò più al fatto di avere una figlia. Lo shock per
l’abbandono della figlia contribuì probabilmente alla sua scomparsa prematura… o forse
semplicemente non aveva mai imparato a nutrirsi da solo. Azkaban aveva indebolito
moltissimo Orvoloson, e non fece neanche in tempo a vedere tornare lo stesso Morfin al
cottage.”
“E Merope? Lei… lei è morta, non è vero? Voldemort non venne cresciuto in un
orfanotrofio?”
“Si, infatti,” disse Silente. “Dobbiamo certamente fare una gran quantità di supposizioni
qui, benché credo non sia difficile dedurre cosa accadde. Vedi, pochi mesi dopo il loro
matrimonio riparatore, Tom Riddle ritornò alla casa di Little Hangleton senza sua moglie.
Ai vicini disse di essere stato tradito e preso in giro. Sono sicuro che quello che intendeva
dire era di essere stato sotto un incantesimo che ora era svanito, benché molto
probabilmente egli non osò usare queste precise parole per paura di essere considerato
pazzo. Quando udirono cosa stava dicendo, comunque, gli abitanti del villaggio
supposero che Merope avesse mentito a Tom Riddle fingendo di essere in attesa di un
bambino, e che lui fu costretto a sposarla per questa ragione.”
“Ma lei ebbe il suo bambino.”
“Sì, ma non prima di un anno dal loro matrimonio. Tom Riddle la lasciò mentre era
ancora incinta.”
“Cosa andò storto?” chiese Harry. “Perché la pozione d’amore non funzionò più?”
“Anche questa è un’ipotesi”, disse Silente, “ma io credo che Merope, che era
profondamente innamorata di suo marito, non riuscì a sopportare l’idea di continuare a
schiavizzarlo attraverso la magia. Credo che scelse di non dargli più la pozione. Forse,
innamorata com’era, si era convinta che lui in cambio si sarebbe innamorato di lei. Può
darsi che pensasse che sarebbe rimasto per il bene del bambino. Se è andata così, si
sbagliò su entrambi i fronti. Lui la lasciò, non la rivide mai più, e non si preoccupò mai
di scoprire cosa fosse diventato suo figlio.”
Il cielo fuori era nero e le lampade dell’ufficio di Silente sembravano risplendere più di
prima.
“Credo sia tutto per stasera, Harry,” disse Silente dopo un momento o due.
“Si, Signore,” disse Harry.
Si alzò, ma non andò via.
“Signore… è importante conoscere tutte queste cose sul passato di Voldemort?”
“Credo sia molto importante,” disse Silente.
“E… ha qualcosa a che fare con la profezia?”
“Ha tutto a che fare con la profezia”.
“Bene,” disse Harry, un po’ confuso, ma rassicurato al tempo stesso.
Si voltò per andare, ma poi gli venne in mente un’altra domanda e si voltò indietro di
nuovo. “Signore, ho il permesso di dire a Ron ed Hermione tutto ciò che mi ha detto?”
Silente prese in considerazione la proposta per un momento, poi disse, “Si, credo che il
Signor Weasley e la signorina Granger abbiano dato prova di essere amici fidati. Ma
Harry, devo però chiederti di dire loro di non rivelare niente di tutto ciò a nessuno. Non
sarebbe una buona idea se circolassero informazioni su quanto so, o sospetto di sapere,
sui segreti di Voldemort.”
“No, Signore, posso garantirle che lo dirò solo a Ron ed Hermione. Buona notte.”
Si voltò di nuovo, era quasi arrivato alla porta quando lo vide. Appoggiato su uno dei
tavolini dalle lunghe gambe sottili che reggevano così tanti aggeggi d’argento dall’aspetto
fragile, c’era un brutto anello d’oro incastonato con una grande pietra nera rotta.
“Signore” disse Harry fissandolo. “Quell’anello…”
“Si?” disse Silente.
“Lei indossava quell’anello quando siamo andati a trovare il Professor Slughorn quella
notte.”
“Si.” Annuì Silente.
“Ma non è quello… Signore, non è lo stesso anello che Orvoloson Gaunt ha mostrato ad
Ogden?”
Silente chinò la testa. “Esattamente lo stesso.”
“Ma come è arrivato…? Lo ha sempre avuto lei?”
“No, l’ho acquisito di recente,” disse Silente. “Proprio pochi giorni prima che venissi a
prenderti a casa dei tuoi zii.”
“Allora deve essere stato intorno allo stesso periodo che si è ferito la mano, signore?”
“Circa quel periodo, si, Harry.”
Harry esitò. Silente stava sorridendo.
“Signore, come esattamente…?”
“È troppo tardi, Harry. Ascolterai la storia un’altra volta. Buona notte.”
“Buona notte, signore.
CAPITOLO UNDICI
HERMIONE DA’ UNA MANO
Come Hermione aveva previsto, i momenti liberi di quelli del sesto anno non erano ore di
beato relax, come Ron si aspettava, ma tempo in cui tentare di rimanere al passo con la
montagna di compiti che venivano loro assegnati. Non solo studiavano come se dovessero
dare un esame ogni giorno, ma le stesse lezioni erano più esigenti di quanto lo fossero
mai state prima. Harry riusciva a malapena a capire la metà di quanto spiegava loro la
professoressa McGranitt in quei giorni. La stessa Hermione aveva dovuto chiederle di
ripetere alcuni argomenti anche più di una volta. Incredibilmente, e con crescente
risentimento di Hermione, la materia preferita di Harry era subito diventata Pozioni, per
merito del Principe Mezzosangue.
Ora erano richiesti Incantesimi non verbali, e non solo in Difesa Contro le Arti Oscure,
ma anche in Incantesimi e Trasfigurazione. In Sala Comune o all’ora dei pasti, Harry
poteva vedere spesso compagni col volto congestionato e teso come se avessero abusato
del Tu-Sai-Che di Fred e George. Sapeva anche, però, che in realtà si stavano sforzando
per fare qualche incantesimo senza pronunciarne la formula ad alta voce. Era un sollievo
poter uscire all’aperto verso le serre. In Erbologia erano alle prese con piante molto più
pericolose che mai ma, almeno, erano autorizzati ad imprecare ad alta voce se i Tentacoli
Velenosi cercavano di colpirli furtivamente alle spalle.
Una conseguenza dell’enorme quantità di compiti e delle ore passate freneticamente a
fare pratica con gli incantesimi non verbali fu che Harry, Ron ed Hermione non avevano
avuto possibilità di trovare il tempo, fino a quel momento, per andare a visitare Hagrid.
Lui non veniva più al tavolo degli insegnanti per i pasti, un cattivo presagio, e nelle rare
occasioni in cui l’avevano incrociato nei corridoi o nei prati all’esterno, non erano
misteriosamente riusciti a farsi notare o a raggiungerlo con i loro saluti.
“Dobbiamo andarci e spiegare,” affermò Hermione, adocchiando l’enorme sedia vuota di
Hagrid al tavolo degli insegnanti durante la colazione il sabato mattina.
“Abbiamo le selezioni di Quidditch stamattina!” esclamò Ron. “E dovremmo anche far
pratica di quell’incantesimo Aguamenti per Vitious! E poi, mi dici come facciamo? Come
facciamo a dirgli che odiamo quella sua stupida materia?”
“Non è vero che la odiamo!” replicò Hermione
“Parla per te, io non ho dimenticato gli Schiopodi,” rispose Ron cupamente. “E posso
anche farvi notare che abbiamo una facile scappatoia… L’avete sentito raccontare che
continua ad andare da quell’idiota del suo fratellastro… noi saremmo dovuti andare ad
insegnare a Grop il modo per allacciarsi le scarpe, se ci fossimo andati.”
“Odio il non poter parlare con Hagrid,” affermò Hermione un po’ turbata.
“Ci andremo dopo il Quidditch,” la rassicurò Harry. Anche a lui mancava Hagrid, per
quanto, come Ron, pensava fosse meglio non avere non aver mai a che fare con Grop in
vita loro. “Le selezioni potrebbero durare tutta la mattina, però, considerato il numero di
persone che si è proposto.” Era un po’ nervoso nell’affrontare la sua prima difficoltà come
Capitano. “Non capisco come mai la squadra sia così popolare in questo periodo.”
“Oh, ma va’, Harry,” sbottò Hermione, all’improvviso impaziente. “Non è il Quidditch ad
essere popolare, sei tu! Non sei mai stato così interessante e, francamente, non sei mai
stato nemmeno così desiderabile.”
Ron ingollò un pezzo enorme di aringa affumicata. Hermione gli rivolse uno sguardo
sdegnoso prima di rivolgersi di nuovo ad Harry.
“Ora tutti sanno che avevi detto la verità, no? L’intero mondo magico ha dovuto
ammettere che avevi ragione riguardo al ritorno di Voldemort e che veramente hai
combattuto contro di lui due volte, negli ultimi due anni, riuscendo a sfuggirgli in
entrambi i casi. Adesso, poi, tutti ti chiamano il «Prescelto»… be’, ancora non capisci
perché la gente è affascinata da te?”
Harry sentì all’improvviso come se nella Sala Grande facesse molto caldo, benché il
soffitto mostrasse ancora un cielo freddo e piovoso.
“E poi hai subito tutta quella persecuzione da parte del Ministero che cercava di farti
passare per un malato di mente ed un bugiardo. Si vedono ancora i segni dove quella
donna diabolica ti ha fatto scrivere con il tuo stesso sangue, e tu continui ancora a
tenerti in disparte da tutta questa storia…”
“Anche su di me si vedono ancora i segni dove quei cervelli mi hanno attaccato al
Ministero, guarda,” disse Ron, sollevando le maniche della divisa.
“E come se non bastasse, sei anche cresciuto di circa 30 centimetri durante l’estate,”
concluse Hermione ignorando Ron.
“Io sono alto,” proruppe Ron, senza che nessuno ci facesse caso.
I gufi postini arrivarono in quel momento, precipitandosi attraverso le finestre schizzate
di pioggia, spruzzando tutti di goccioline d’acqua. Molti ricevevano più posta del solito:
genitori ansiosi che desideravano contattare direttamente i loro figli e, allo stesso tempo,
rassicurarli che tutto andava bene a casa. Harry non aveva ricevuto alcuna lettera
dall’inizio del trimestre. Il suo solo corrispondente regolare ora era morto e, per quanto
avesse sperato che Lupin potesse scrivergli ogni tanto, finora era rimasto deluso. Fu
molto sorpreso, perciò, di vedere la sua candida Edvige volare in tondo in mezzo e tutti
quei gufi bruni o grigi. Lei atterrò proprio di fronte a lui trasportando un grande pacco
squadrato. Un attimo più tardi, un pacco identico atterrò di fronte a Ron, schiantandosi
insieme al suo piccolo gufo esausto, Leotordo.
“Ah!” esclamò Harry aprendo l’involto fino a mettere in mostra la nuova copia di “Pozioni
Avanzate” appena giunta dal Ghirigoro.
“Oh, bene,” disse Hermione deliziata. “Così adesso puoi restituire quella copia tutta
segnata.”
“Sei pazza?” replicò Harry. “Mi tengo quello! Guarda, ho già pensato a tutto…”
Tirò fuori la vecchia copia di “Pozioni Avanzate” dalla cartella e colpì la copertina con la
bacchetta mormorando “Diffindo!” La copertina si staccò. Ripeté la stessa cosa con il
libro nuovo (Hermione guardava scandalizzata). Dopodichè scambiò le copertine e diede
un colpetto ad entrambe dicendo “Reparo!”.
Con questo, la vecchia copia del Principe divenne come nuova e la freschissima copia
avuta dal Ghirigoro sembrò essere quella di seconda mano.
“Restituirò a Slughorn la nuova. Non avrà nulla da lamentarsi, costa nove Galeoni.”
Hermione strinse le labbra con fare di rabbiosa disapprovazione, ma fu distratta da un
terzo gufo che era atterrato davanti a lei con una copia della Gazzetta del Profeta. Lei aprì
il giornale rudemente ed esaminò la prima pagina.
“È morto qualcuno che conosciamo?” domandò Ron con voce volutamente noncurante.
Ripeteva la stessa domanda ogni mattina, quando Hermione apriva il giornale.
“No, ma ci sono stati altri attacchi da parte di Dissennatori,” rispose Hermione. “E un
arresto.”
“Eccellente, chi?” domandò Harry pensando a Bellatrix Lestrange.
“Stan Picchetto,” replicò Hermione.
“Cosa?” esclamò Harry sbalordito.
“«Stanley Picchetto, bigliettaio del Nottetempo, il popolare mezzo di trasporto del mondo
magico, è stato arrestato con il sospetto di aver partecipato alle attività dei Mangiamorte.
Il signor Picchetto, 21 anni, è stato preso in custodia dopo un’incursione nella sua casa
di Clapham…»”
“Stan Picchetto un Mangiamorte?” disse Harry ricordando che erano passati tre anni da
quando aveva incontrato quel ragazzo brufoloso per la prima volta. “Impossibile!”
“Può darsi che sia stato posto sotto la Maledizione Imperius,” suppose Ron pensoso. “Non
si può mai dire.”
“Non sembra,” spiegò Hermione, che aveva continuato a leggere. “Qui dice che è stato
arrestato perché gli hanno sentito raccontare alcuni piani segreti dei Mangiamorte in un
pub.” Alzò lo sguardo rivelando sul volto un’espressione preoccupata. “Se fosse stato
sotto la Maledizione Imperius, difficilmente sarebbe andato a spifferare in giro i loro
piani, no?”
“Sembra che volesse far sembrare di essere più di quel che è,” disse Ron. “Non era quello
che pretendeva di essere sul punto di diventare Ministro della Magia mentre cercava di
far colpo su quella Veela?”
“Già, proprio lui,” confermò Harry. “Non so a che gioco stanno giocando nel prendere
Stan sul serio.”
“Probabilmente vogliono dare l’impressione che stanno facendo qualcosa,” disse
Hermione accigliata. “La gente è terrificata… lo sai che i genitori delle gemelle Patil le
vogliono ritirare da scuola? Ed Eloise Midgeon si è appena ritirata. Il padre è venuta a
prenderla la notte scorsa.”
“Cosa!” Scattò Ron, guardando Hermione con occhi stralunati. “Ma Hogwarts è più sicura
delle loro case, per forza! Ci sono gli Auror, e tutti quegli incantesimi protettivi extra, e c’è
Silente!”
“Non credo che lui ci sia sempre,” fece notare Hermione molto tranquillamente mentre
alzava lo sguardo verso il tavolo degli Insegnanti, oltre il bordo del Profeta. “Non l’hai
notato? Il suo posto è stato vuoto almeno quanto quello di Hagrid, la scorsa settimana.
Harry e Ron alzarono insieme lo sguardo verso il tavolo degli Insegnanti. La sedia del
Preside era proprio vuota. Ora che ci pensava, Harry non aveva più visto Silente fin dalla
loro lezione privata della settimana precedente.
“Credo che abbia lasciato la scuola per fare qualcosa con l’Ordine,” sussurrò Hermione.
“Voglio dire… sembra tutto così grave, no?”
Harry non rispose, ma sapeva che tutti e tre stavano pensando alla stessa cosa. Il giorno
prima c’era stato un orribile incidente, ed Hannah Abbott era stata fatta uscire, durante
la lezione di Erbologia, per essere informata del fatto che la madre era stata trovata
morta. Non vedevano Hannah fin da allora.
Quando lasciarono il tavolo dei Grifondoro per dirigersi al campo di Quidditch, cinque
minuti più tardi, sorpassarono Lavanda Brown e Calì Patil. Ricordando ciò che Hermione
aveva detto riguardo al fatto che i genitori delle gemelle Patil volevano ritirarle da scuola,
Harry non fu sorpreso di vedere le due, legate da grande amicizia, sussurrare tra di loro
apparentemente affrante. Ciò che sorprese Harry fu che, appena Ron arrivò alla loro
altezza, Calì subito sferrò a Lavanda una gomitata e Lavanda si guardò intorno e rivolse
a Ron un ampio sorriso. Ron ammiccò verso di lei, poi sfoggiò un sorriso esitante. Il suo
modo di camminare divenne in qualche modo più impettito. Harry resistette alla
tentazione di scoppiare e ridere, ricordando che Ron si era trattenuto allo stesso modo
quando aveva saputo che Malfoy gli aveva rotto il naso. Hermione, dal canto suo, sembrò
fredda e distante per tutto il tragitto verso lo stadio attraversando la fredda acquerugiola
nebbiosa, e si diresse a cercare un posto in tribuna senza augurare a Ron buona fortuna.
Come Harry aveva previsto, le selezioni durarono per la maggior parte della mattina.
Metà della Casa del Grifondoro sembrava essersi radunata lì, da quelli del primo anno
che tenevano strette alcune orribili vecchie scope della scuola, selezionate dal mucchio,
fino ad alcuni del settimo anno che torreggiavano sugli altri con fare freddamente
intimidatorio. Quest’ultimo gruppo comprendeva un robusto ragazzo dai capelli ispidi
che Harry riconobbe immediatamente per averlo incontrato sull’ Hogwarts Express.
“Ci siamo incontrati sul treno, nello scompartimento del vecchio Sluggy,” disse questi
confidenzialmente emergendo dal gruppo per stringere la mano ad Harry. “Cormac
McLaggen, Portiere.”
“Non partecipasti alle selezioni dell’anno scorso, vero?” chiese Harry, notando quanto
fossero ampie le spalle di McLaggen e pensando che potesse bloccare tutti e tre gli anelli
senza neanche muoversi.
“Ero in infermeria quando ci furono le selezioni,” rispose McLaggen, con una certa
tracotanza. “Avevo mangiato una libbra di uova di Doxy per scommessa.”
“Va bene,” replicò Harry. “Be’… se vuoi aspettare lì…” Indicò verso il bordo del campo,
nei pressi di dove Hermione era seduta. Pensò di vedere un guizzo di irritazione passare
sul viso di McLaggen e si chiese se si aspettasse di avere un trattamento di favore perché
entrambi favoriti del “vecchio Sluggy”.
Harry decise di cominciare con degli esercizi di base, chiedendo a tutti i candidati di
dividersi in gruppi di dieci e di fare, in volo, un giro del campo. Questa si rivelò essere
una buona decisione: il primo gruppo di dieci era composto da quelli del primo anno, e fu
più che evidente che nessuno aveva mai volato a lungo precedentemente. Un solo
ragazzino riuscì a restare in volo per più di pochi secondi, e ne restò così sorpreso che
andò immediatamente a sbattere contro uno dei pali delle porte.
Il secondo gruppo era composto da dieci delle ragazze più insulse che Harry avesse mai
conosciuto che, al fischio di Harry, l’unica cosa di cui furono capaci fu quella di mettersi
a ridacchiare e ad abbracciarsi l’una con l’altra. Romilda Vane era una di queste.
Quando disse loro di lasciare il campo, lo fecero con totale spensieratezza ed andarono a
sedersi sulle panche dando fastidio a tutti gli altri.
Quelli del terzo gruppo si scontrarono tra di loro a metà del loro giro del campo. La
maggior parte di quelli del quarto gruppo erano venuti senza scope. Quelli del quinto
gruppo erano di Tassorosso.
“Se c’è qualcun altro che non è di Grifondoro,” ruggì Harry, che cominciava ad essere
veramente infastidito, “se ne vada adesso, per favore!”
Ci fu una pausa, poi una coppia di piccoli Corvonero si allontanò correndo dal campo,
con qualche sbuffo e qualche risata.
Dopo due ore, qualche protesta e diversi scoppi d’ira, tra cui uno che aveva provocato la
rottura di una Comet Duecentosessanta e diversi denti rotti, Harry aveva trovato i tre
cercatori: Katie Bell, che rientrava in squadra dopo un eccellente prova, una nuova
scoperta di nome Demelza Robins, che aveva una speciale abilità a scansare i bolidi, e
Ginny Weasley, che aveva volato magnificamente per tutta la prova e, in aggiunta, aveva
segnato diciassette volte. Per quanto soddisfatto delle sue scelte, Harry aveva dovuto
urlare fino a diventare rauco con tutti quelli che avevano protestato, e adesso stava
affrontando la stessa battaglia con i Battitori scartati.
“La mia decisione definitiva è questa e se non ve ne andate dalla selezione dei Portieri vi
faccio un maleficio,” urlò.
Nessuno dei battitori che aveva scelto aveva lo stesso talento di Fred e George, ma era
abbastanza soddisfatto di loro: Jimmy Peakes, un ragazzo del terzo anno basso, ma dalle
spalle ampie, era riuscito a far spuntare sulla nuca di Harry un bernoccolo grande come
un uovo, per la ferocia con cui aveva colpito un bolide, e Ritchie Coote, che sembrava
allampanato ma aveva un’ottima mira. Entrambi raggiunsero in panchina Katie, Demelza
e Ginny per seguire la selezione dell’ultimo componente della squadra.
Harry aveva volutamente lasciato per ultima la selezione del Portiere, sperando di avere
uno stadio meno affollato e minore pressione sui concorrenti. Sfortunatamente, invece, si
erano aggiunti agli spettatori tutti quelli che erano stati scartati ed un buon numero di
persone che erano scese in ritardo dopo una lauta colazione, così lo stadio era più
affollato che mai. Harry diede uno sguardo a Ron, che aveva sempre avuto problemi a
mantenere il sangue freddo. Harry aveva sperato che l’aver vinto la gara finale, l’anno
precedente, lo avesse sbloccato, ma apparentemente non era così: Ron aveva assunto un
tenue colorito verdastro.
Nessuno dei primi cinque aspiranti riuscì a parare più di due tiri ciascuno. Con gran
disappunto di Harry, Cormac McLaggen riuscì a parare quattro tiri su cinque.
Sull’ultimo, però, si mosse nella direzione completamente opposta, il pubblico rise e
fischiò mentre McLaggen tornava a terra digrignando i denti.
Ron sembrava sul punto di svenire quando montò sulla sua Tornado Undici.
“Buona fortuna” gridò una voce dalle tribune. Harry lanciò uno sguardo aspettandosi
fosse Hermione, ed invece si trattava di Lavanda Brown. Harry avrebbe voluto
nascondere il viso tra le mani, come fece lei un attimo più tardi, ma considerò che come
Capitano gli toccava mostrare un po’ di fermezza in più, e tornò a voltarsi per osservare
la prova di Ron.
Non avrebbe dovuto preoccuparsi. Ron parò una, due, tre, quattro, cinque rigori tutti di
fila. Deliziato, e trattenendosi a stento dall’unirsi alle acclamazioni della folla, Harry si
voltò verso McLaggen per dirgli che, sfortunatamente, Ron l’aveva superato, ma trovò il
volto arrossato di McLaggen a pochi centimetri dal suo. Fece un rapido passo indietro.
“Sua sorella non ha fatto un tiro serio,” disse McLaggen minaccioso. Aveva una vena che
gli pulsava sulla tempia identica a quella che spesso Harry aveva scorto sulla tempia di
zio Vernon. “Gli ha fatto fare una parata facile.”
“Stupidaggini,” replicò Harry con freddezza. “Era proprio quello che ha quasi mancato.”
McLaggen fece un passo verso Harry, che si irrigidì sul posto.
“Dammi un’altra possibilità.”
“No,” rispose Harry. “Hai fatto la tua prova. Ne hai parati quattro. Ron ne ha parati
cinque. Il Portiere è Ron, ha vinto in modo corretto. Levati dai piedi.”
Per un momento ebbe l’impressione che McLaggen l’avrebbe picchiato, ma questi si
accontentò di una smorfia maligna e se ne andò precipitosamente, brontolando all’aria
fresca quelle che sembravano minacce.
Harry si voltò verso la sua nuova squadra che lo aspettava raggiante.
“Ben fatto,” disse con voce rauca. “Avete volato tutti veramente bene…”
“Sei stato magnifico, Ron!”
Questa volta si trattava veramente di Hermione che correva verso di loro dalle tribune.
Harry vide Lavanda uscire dal campo a braccetto con Calì con il volto atteggiato ad
un’espressione un po’ stizzita. Ron sembrava estremamente soddisfatto di se stesso ed
ancora più alto del solito, quando si girò sorridendo verso la squadra e verso Hermione.
Dopo aver fissato la data del loro primo allenamento completo per il giovedì successivo,
Harry, Ron ed Hermione salutarono il resto della squadra e si diressero verso la capanna
di Hagrid. Un sole sbiadito cercava di far capolino dalle nuvole, in quel momento, e
finalmente aveva smesso di piovigginare. Harry si sentì terribilmente affamato. Sperava
che, da Hagrid, ci fosse qualcosa da mangiare.
“Credevo di non riuscire a prendere il quarto tiro,” continuava Ron gongolando. “Un tiro
insidioso di Demelza, l’avete visto, pieno di effetto…”
“Si, si, sei stato magnifico,” rispose Hermione un po’ distratta.
“Sono stato più bravo di quel McLaggen, in ogni caso,” insisté Ron con voce soddisfatta.
“Avete visto come si è tuffato nella direzione sbagliata al quinto tiro? Sembrava quasi
essere sotto incantesimo Confundus…”
Con gran sorpresa di Harry, a queste parole Hermione arrossì istantaneamente. Ron non
si accorse di nulla, era troppo occupato a descrivere ogni rigore parato in tutti i più
piccoli dettagli.
 Il grande ippogrifo grigio, Fierobecco, era impastoiato di fronte alla capanna di Hagrid.
Fece scattare il becco al loro avvicinarsi e rivolse la testa smisurata nella loro direzione.
“Oh cielo,” esclamò Hermione nervosamente. “È ancora alquanto spaventoso, vero?”
“Ma vai, lo hai cavalcato, no?” fece notare Ron. Harry si avvicinò ed accennò un inchino
rivolto all’ippogrifo, senza interrompere il contatto visivo o ammiccare. Qualche secondo
dopo, Fierobecco s’inchinò a sua volta.
“Come stai?” Gli chiese Harry a voce bassa, avvicinandosi ed accarezzandogli la testa
piumata. “Ti manca? Ma qui stai bene con Hagrid, vero?”
“Ehi!” si udì urlare.
Hagrid aveva svoltato, a passi svelti, attorno l’angolo della sua capanna indossando un
ampio grembiule a fiori e trasportando un sacco di patate. Il suo enorme segugio, Thor
era alle calcagna; abbaiò sonoramente e balzò avanti.
“Stateci lontani da lui! Vi staccherà le dita… oh. Ci siete voi.”
Thor saltava attorno a Ron ed Hermione tentando di leccar loro le orecchie. Hagrid si
fermò e li guardò per una frazione di secondo, poi si voltò e si precipitò in casa,
sbattendo la porta dietro di sè.
“Oh cielo!” Esclamò Hermione affranta.
“Non ti preoccupare per lui,” disse Harry con decisione. Si diresse direttamente alla porta
e bussò con forza.
“Hagrid! Apri, vogliamo parlarti!”
Dall’interno non giunse alcun suono.
“Se non apri la porta, la facciamo saltare in aria!” Intimò Harry, estraendo la bacchetta.
“Harry!” Esclamò Hermione scioccata. “Non puoi veramente…”
“Certo che posso!” rispose Harry. “Stai indietro…”
Prima che potesse aggiungere altro, però, la porta si apri di nuovo come Harry sapeva
che sarebbe accaduto, e sulla soglia c’era Hagrid che li guardava torvo e sembrava,
nonostante il grembiule a fiori, veramente minaccioso.
“Sono un insegnante!” Ruggì verso Harry. “Un insegnante, Potter! Come ti ci permetti di
farci saltare la mia porta!”
“Mi dispiace, Signore,” rispose Harry, enfatizzando l’ultima parola mentre riponeva la
bacchetta nella veste.
Hagrid sembrò frastornato.
“Da quando mi ci chiami «Signore», tu?”
“Da quando tu mi chiami «Potter»?”
“Oh, molto sveglio,” grugnì Hagrid. “Molto divertente. Vorresti farmela in barba a me,
vero? Va bene, vienici dentro, tu ingrato piccolo…”
Borbottando cupamente, fece un passo indietro e li lasciò entrare. Hermione si infilò
dietro Harry sembrando alquanto spaventata.
“Be’?” proruppe Hagrid, irritato, appena Harry, Hermione e Ron si furono seduti attorno
all’enorme tavolo di legno. Thor poggiò immediatamente la testa sulle ginocchia di Harry
sbavandogli su tutto il vestito. “Di che ci si tratta? Dispiaciuti per me? Pensate che ci stia
solo o chissà che?”
“No,” rispose Harry seccamente. “Volevamo vederti.”
“Ci sei mancato!” soggiunse Hermione tremando.
“Vi ci sono mancato, eh?” Sbuffò Hagrid. “E già. Giusto.”
Lui passeggiò in giro, brusco, mettendo in infusione il the nel suo enorme bollitore di
rame, borbottando per tutto il tempo. Alla fine sbatté sul tavolo tre tazze, grandi quanto
un secchio, piene di un the scuro come il mogano e un piatto dei suoi pasticcini duri
come la pietra. Harry era talmente affamato che, nonostante conoscesse la cucina di
Hagrid, questa volta ne prese uno.
“Hagrid,” iniziò Hermione timidamente quando lui si unì al gruppo sedendosi al tavolo e
cominciando a pelare le patate con tale brutalità da suggerire che ogni tubero gli avesse
fatto un’offesa personale, “avremmo voluto veramente continuare Cura delle Creature
Magiche, sai.”
Hagrid sbuffò nuovamente. Ad Harry sembrò quasi come se provenisse da fantasmi
racchiusi nelle patate, ed era profondamente grato del fatto che non fossero per la loro
cena.
“Volevamo!” ripeté Hermione. “Ma nessuno di noi poteva inserirla nell’orario delle lezioni!”
“E già. Giusto,” disse Hagrid nuovamente.
Si sentì un bizzarro suono di qualcosa che sguazzava e si girarono per vedere da dove
provenisse: Hermione si fece sfuggire un piccolo urlo e Ron balzò dalla sedia e si
precipitò dall’altra parte del tavolo, lontano dal grosso barile che si trovava nell’angolo e
che loro avevano notato a malapena. Era pieno di qualcosa che aveva l’apparenza di
vermi lunghi trenta centimetri, che si contorcevano viscidi e bianchi.
“Cosa sono, Hagrid?” Chiese Harry, cercando di sembrare interessato anziché disgustato,
mettendo via subito il suo pasticcino roccioso, però.
“Solo larve giganti,” rispose Hagrid.
“E quando cresceranno che…?” domandò Ron preoccupato.
“Non ci cresceranno proprio per niente,” rispose Hagrid. “Ce le ho prese per darcele da
mangiare ad Aragog.”
Senza alcun preavviso, scoppiò in lacrime.
“Hagrid!” urlò Hermione alzandosi di scatto, correndo intorno al tavolo per il lato più
lungo per evitare il barile coi vermi, e abbracciandogli le spalle che sobbalzavano. “Che
c’è?”
“Ci è… lui…” singhiozzò Hagrid, gli occhi scuri grondanti mente si asciugava il viso con il
suo grembiule. “Ci si tratta… Aragog… penso che… ci stia per morire… C’è stato malato
per tutta l’estate e non ci migliora… non so che farci se… se lui… ci siamo stati insieme
per tanto tempo…”
Hermione gli diede dei colpetti sulla spalla, sembrando totalmente incapace di dire
qualcosa. Harry immaginava come lei dovesse sentirsi. Aveva visto Hagrid presentare un
selvaggio cucciolo di drago come se fosse un orsacchiotto di peluche, lo aveva visto
cantare la ninna nanna a scorpioni giganti con pungiglioni e ventose per succhiare il
sangue, lo aveva visto tentare di ragionare col suo brutale fratellastro gigante, ma questo
era forse il più incomprensibile di tutti i suoi mostri: il gigantesco ragno parlante, Aragog,
che aveva la tana nel profondo della Foresta Proibita e dal quale lui e Ron erano riusciti a
scappare per il rotto della cuffia quattro anni prima.
“C’è… c’è qualcosa che possiamo fare?” chiese Hermione, ignorando le smorfie frenetiche
di Ron e il suo scuotere la testa.
“Non credo ci possiamo nulla, Hermione,” gemette Hagrid, tentando di arrestare il flusso
di lacrime. “Vedi, c’è che il resto della tribù… la famiglia di Aragog… ci stanno ad essere
un po’ strani ora… un po’ agitati…”
“Sì, abbiamo visto un po’ di questo loro aspetto,” disse Ron sottovoce.
“… Non credo che ci sia sicuro per nessuno, tranne me, andarci vicino alla colonia al
momento,” concluse Hagrid, soffiandosi il naso con forza nel grembiule ed sollevando lo
sguardo. “Grazie per esserti offerta, però, Hermione… Ci significa molto…”
Passato questo momento, l’atmosfera parve notevolmente più serena, e per quanto né
Harry né Ron avessero mostrato alcuna intenzione di portare larve giganti come cibo per
l’enorme ragno mortale, sembrò che Hagrid avesse assunto come dato di fatto che a loro
sarebbe piaciuto poterlo fare, e tornò di nuovo ad essere se stesso.
“Ehm, ho sempre saputo che ci avreste trovato complicato di infilarmi nel vostro orario,”
disse con voce rauca, versando loro un altro po’ di the. “Anche se insistendoci per avere
delle giratempo…”
“Non le avremmo avute,” rispose Hermione. “Abbiamo frantumato l’intero stock di
giratempo del Ministero, quando siamo stati lì l’estate scorsa. Era riportato nella
Gazzetta del Profeta.”
“Ah, be’ allora,” borbottò Hagrid. “Non c’era proprio modo che ci potevate farlo… Mi
dispiace di… ce lo sapete… Sono stato dispiaciuto per Aragog… e mi ci domandavo, se la
Professoressa Caporal ci fosse stata lei, voi…”
Al che tutti e tre affermarono categoricamente e falsamente che la Professoressa Caporal,
che aveva sostituito Hagrid qualche volta, era stata un’insegnante pessima, con il
risultato che, quando Hagrid li salutò al cadere del crepuscolo, sembrava molto più
allegro.
“Sto morendo di fame,” disse Harry appena la porta si fu chiusa alle sue spalle e si
furono avviati si prati scuri e deserti. Aveva lasciato perdere con i pasticcini rocciosi dopo
aver sentito un sinistro rumore di rottura provenire da uno dei suoi denti posteriori. “E
stasera ho anche la punizione con Piton, perciò non è che abbia molto tempo per la
cena…”
Appena entrarono nel castello, scorsero Cormac McLaggen entrare nella Sala Grande.
Dovette fare due tentativi per passare nella porta. La prima volta andò a sbattere contro
lo stipite. Ron scoppiò semplicemente in una maligna risata sguaiata e lo seguì
velocemente nella Sala, ma Harry bloccò Hermione per un braccio e la tirò indietro.
“Cosa?” Iniziò Hermione sulla difensiva.
“Se qualcuno me lo chiedesse,” disse Harry pacatamente, “direi che McLaggen sembra
proprio essere stato colpito da un incantesimo Confundus. E guarda caso aspettava
proprio davanti al posto dov’eri seduta tu.”
Hermione arrossì.
“Oh, va bene allora, l’ho fatto,” sussurrò. “Ma avresti dovuto sentire cosa andava dicendo
di Ron e Ginny! In ogni caso ha un carattere orribile, hai visto come ha reagito quando lo
hai scartato… non avresti voluto un tipo come lui in squadra.”
“No,” ammise Harry. “No, Credo che tu abbia ragione. Ma non credi sia stata una cosa
disonesta, Hermione? Voglio dire, sei un prefetto, no?”
“Oh, finiscila,” scattò lei quando lo vide sogghignare.
“Che fate voi due?” domandò Ron ricomparendo sulla soglia della Sala Grande con fare
sospettoso.
“Niente,” risposero Harry e Hermione all’unisono, e si affrettarono dietro Ron. Il profumo
di arrosto provocò una fitta allo stomaco affamato di Harry, ma non avevano fatto
neanche tre passi verso il tavolo dei Grifondoro, che il Professor Slughorn si parò loro di
fronte bloccando il cammino.
“Harry, Harry, proprio la persona che speravo di trovare!” disse amichevolmente a voce
alta, giocherellando con la punta dei suoi baffi da tricheco e spremendo l’enorme ventre.
“Speravo di incrociarti prima di cena! Che ne diresti di venire nella mia stanza per un
assaggio di zuppa, stanotte? Faremo una festicciola, giusto per le stelle emergenti, ho
chiesto a McLaggen di venire, ed a Zabini, alla graziosa Melinda Bobbin… non so, la
conosci? La sua famiglia possiede una grande catena di Farmacie… e, naturalmente,
spero molto che anche la Signorina Granger voglia farmi l’onore di partecipare.”
Slughorn indirizzò ad Hermione un breve sguardo finendo di parlare. Era come se Ron
non fosse presente. Slughorn non lo degnò nemmeno di uno sguardo.
“Non posso venire, Professore,” rispose Harry immediatamente. “Sono in punizione con il
Professor Piton.”
“Oh caro!” esclamò Slughorn con una comica faccia lunga. “Caro, caro, facevo conto su
di te, Harry! Be’, adesso, giusto una parolina col Professor Piton per spiegare la
situazione, e sono certo che riuscirò a persuaderlo a rimandare la tua punizione. Sì, ci
vediamo dopo!”
Si affrettò fuori dalla Sala.
“Non ha alcuna possibilità di persuadere Piton,” affermò Harry appena Slughorn fu fuori
dalla portata della voce. “Questa punizione è già stata rimandata una volta. Piton può
farlo per Silente, ma non credo che lo farebbe per chiunque altro.”
“Oh, vorrei che tu potessi venire, non voglio andarci da sola!” esclamò Hermione
ansiosamente. Harry sapeva che stava pensando a McLaggen.
“Dubito che sarai sola, probabilmente avrà invitato anche Ginny,” disse Ron aspramente,
in quanto sembrava non aver preso bene il fatto di essere stato ignorato da Slughorn.
Finita la cena si diressero verso la torre del Grifondoro. La Sala Comune era molto
affollata, come se molte persone avessero appena finito la cena, in ogni caso loro
riuscirono a trovare un tavolo ed a sedersi. Ron, che era rimasto imbronciato fin
dall’incontro con Slughorn, incrociò le braccia e alzò lo sguardo accigliato verso il soffitto.
Hermione raccolse una copia del Profeta della Sera che qualcuno aveva abbandonato su
una sedia.
“Novità?” chiese Harry.
“Proprio nulla…” Hermione aveva aperto il giornale e stava cercando nelle pagine interne.
“Oh, guarda, c’è tuo padre, Ron… sta bene!” aggiunse immediatamente notando lo
sguardo allarmato di Ron. “Dice solo che è andato ad ispezionare casa Malfoy. «Questa
seconda perquisizione alla residenza del Mangiamorte non sembra aver prodotto risultati.
Arthur Weasley, dell’Ufficio per il Ritrovamento e la Confisca di Incantesimi Difensivi ed
Oggetti Protettivi Contraffatti, ha detto che la sua squadra ha agito in base ad una
soffiata riservata.»”
“Già, io!” esclamò Harry. “Gli parlai di Malfoy e dell’oggetto che voleva che Sinister
riparasse mentre eravamo a King’s Cross! Be’, se non è a casa loro, qualunque cosa sia,
potrebbe averla portata ad Hogwarts con sé…”
“Ma come avrebbe potuto fare, Harry?” chiese Hermione con uno sguardo meravigliato
mentre riponeva il giornale. “Siamo stati tutti perquisiti all’arrivo, no?”
“Davvero?” domandò Harry, preso alla sprovvista. “Io no!”
“Oh no, certo che no, avevo dimenticato che sei arrivato in ritardo… be’, Gazza ci ha fatti
scorrere addosso dei Sensori Segreti quando siamo entrati nell’Atrio. Qualsiasi oggetto
Oscuro sarebbe stato trovato. Lo so per il fatto che a Tiger è stata confiscata una
Testolina. Così, capisci, Malfoy non può aver introdotto nulla di pericoloso.
Momentaneamente spiazzato, Harry osservò per un po’ Ginny Weasley giocare con
Arnold, lo Pygmy Puff, prima di trovare un’obiezione valida.
“Qualcuno potrebbe averglielo mandato con un gufo, allora,” affermò. “Sua madre o
qualcun altro.”
“Anche tutti i gufi vengono perquisiti,” rispose Hermione. “Lo ha detto Gazza mentre
faceva passare quei Sensori Segreti ovunque potesse arrivare.”
Completamente sconcertato, stavolta, Harry non trovò nulla per obiettare.
Apparentemente non c’era alcun modo in cui Malfoy avrebbe potuto introdurre a scuola
un pericoloso oggetto Oscuro. Guardò speranzoso Ron che era seduto con le braccia
conserte, sbirciando verso Lavanda Brown.
“Ti viene in mente in quale modo Malfoy…?”
“Oh, finiscila, Harry,” sbottò Ron.
“Ascolta, non è colpa mia se Slughorn ha invitato me ed Hermione a quella stupida festa,
nessuno di noi due ci vuole andare, lo sai!” esclamò Harry infiammandosi.
“Be’, poiché non sono stato invitato a nessuna festa,” concluse Ron alzandosi, “penso
proprio che me ne andrò a letto.”
Si diresse con decisione verso la porta del dormitorio dei ragazzi, lasciando Harry ed
Hermione che lo fissavano.
“Harry?” lo chiamò la nuova cacciatrice, Demelza Robins, comparendogli
improvvisamente alle spalle. “Ho un messaggio per te.”
“Dal Professor Slughorn?” chiese Harry speranzoso.
“No… dal Professor Piton,” rispose Demelza. Il cuore di Harry sprofondò. “Dice che devi
andare al suo ufficio alle otto e mezza per la punizione… ehm… non importa quanti inviti
a feste tu abbia ricevuto. E vuole che tu sappia che dovrai scegliere i Vermicoli marci da
quelli buoni da usare in Pozioni e… dice anche che non ci sarà bisogno di portare guanti
protettivi.”
“Va bene,” sospirò Harry sconsolato. “Mille grazie, Demelza.”
CAPITOLO DODICI
ARGENTO E OPALI
Dov’era Silente, e cosa stava facendo? Harry vide il Preside solo altre due volte nelle
settimane successive. Lo vide raramente a pranzo, inoltre, ed Harry era sicuro che
Hermione fosse nel giusto nel pensare che lui lasciasse la scuola per diversi giorni ogni
volta. Silente aveva dimenticato le lezioni che si pensava dovesse dare ad Harry? Il
Preside aveva detto che le lezioni avrebbero avuto a che fare con la profezia. Harry si era
sentito rafforzato e confortato, mentre ora si sentiva un po’ abbandonato.
A metà Ottobre ci fu la prima gita ad Hogsmeade. Harry s’era chiesto se queste gite
sarebbero state ancora permesse, date le misure di sicurezza intorno alla scuola sempre
crescenti, ma fu lieto di sapere che sarebbero andati. Era sempre positivo stare fuori dal
castello per qualche ora.
Harry si svegliò presto la mattina della gita, era una giornata tempestosa ed ingannò il
tempo prima di colazione leggendo la sua copia di Pozioni Avanzate. Di solito non leggeva
i libri di scuola quando stava sdraiato a letto. Un comportamento del genere, come Ron
giustamente gli fece notare, era indecente per chiunque a parte Hermione, che era
completamente strana proprio per questo. Harry sentiva, comunque, che difficilmente la
copia del Principe Mezzosangue di Pozioni Avanzate poteva essere considerata un libro di
testo. Più Harry procedeva con la lettura, più si rendeva conto di quanto fosse ricco, non
solamente dei semplici suggerimenti o trucchi sulle pozioni che stavano facendo
guadagnare tanto splendore alla sua reputazione con Slughorn ma, scarabocchiati ai lati,
anche ingegnose fatture e malefici che, Harry era sicuro a giudicare dalle cancellazioni e
revisioni, fossero state inventate dallo stesso Principe.
Harry aveva già provato ad usare alcune delle formule inventate dal Principe. C’era un
maleficio che faceva crescere le unghie dei piedi in modo terribilmente velocemente (la
provò su Tiger nel corridoio, con esiti molto divertenti). Una fattura che incollava la
lingua al palato (usata un paio di volte, fra gli applausi generali, su un inconsapevole
Argus Gazza). Quella più utile, probabilmente, era Muffliato, un incantesimo che
riempiva le orecchie di chiunque stesse vicino con un ronzio irriconoscibile, così che
lunghe conversazioni potessero essere tenute in classe senza essere ascoltate per sbaglio.
L’unica persona che non trovava questi incantesimi divertenti, era Hermione, che
assumeva una rigida espressione di completa disapprovazione, e rifiutava di parlare con
Harry se lui aveva usato la formula Muffliato su qualcuno nelle vicinanze.
Seduto sul letto, Harry mise il libro di fianco, per esaminare più da vicino le istruzioni
scarabocchiate per un incantesimo che sembrava aver causato qualche problema al
Principe. C’erano troppe cancellazioni e modifiche ma, finalmente, calcato in un angolo
della pagina c’era uno scarabocchio:
Levicorpus (n-vbl)
Mentre il vento e il nevischio sbattevano incessantemente sulla finestra, e Neville russava
sonoramente, Harry fissò le lettere tra parentesi. N-vbl… che doveva significare «non
verbale». Harry era piuttosto dubbioso, non sapeva se sarebbe stato in grado di fare
questo particolare incantesimo. Aveva ancora difficoltà con gli incantesimi non verbali, e
Piton gli criticava immediatamente questi errori ad ogni lezione di Difesa contro le Arti
Oscure- il principe, però, si era dimostrato un professore molto più in gamba di Piton
fino a questo punto.
Puntando la mano verso un punto indistinto, fece un gesto verso l’alto e disse
Levicorpus! all’interno della sua testa.
“Aaaaaaaargh!”
Ci fu un lampo di luce, e la stanza si riempì di voci: tutti s’erano svegliati, Ron era quello
che aveva urlato. Harry fece cadere il libro di Pozioni Avanzate preso dal panico. Ron era
rovesciato a mezz’aria dondolando come se un uncino invisibile lo tenesse sollevato per la
caviglia.
Scusa!” gridò Harry, mentre Dean e Seamus ridevano come matti, e Neville si tirava su
da terra, dato che era caduto dal letto. “Aspetta… ti faccio scendere…”
Cercò a testoni il libro di pozioni e lo sfogliò rapidamente freneticamente, cercando di
trovare la pagina giusta. Alla fine la trovò ed interpretò la parola illeggibile sotto la
formula, pregando che fosse il contro incantesimo. Harry pensò Liberacorpus! con tutta
la sua mente.
Ci fu un altro lampo di luce e Ron cadde scompostamente sul suo materasso.
“Scusa!” disse di nuovo Harry debolmente, mentre Dean e Seamus continuavavano a
ridere sgangheratamente. “Domani,” disse Ron con voce soffocata, “Farai meglio a
mettere la sveglia.”
Nel tempo che impiegarono a vestirsi, imbottendosi con diversi maglioni fatti a mano
della signora Weasley e indossando mantello, sciarpe e guanti, lo shock di Ron era
passato e aveva deciso che la nuova formula di Harry era molto divertente; così
divertente, infatti, che non perse tempo e raccontò ad Hermione la storia non appena si
sedettero per la colazione.
“... e c’è stato un’altro lampo di luce e sono caduto di nuovo sul letto!” Ron fece un
grande sorriso e si servì da solo, prendendo delle salsicce.
Hermione non abbozzò neanche un sorriso durante il racconto, una volta finito indirizzò
la sua espressione di fredda disapprovazione verso Harry
“L’incantesimo, per caso, era un altro di quelli presi dal tuo libro di pozioni?” chiese.
Harry si accigliò.
“Vuoi sempre immaginare agli esiti peggiori, non è vero?”
“Lo era?”
“Beh…si, l’ho trovato lì, e allora?”
“Quindi hai semplicemente deciso di provare un incantesimo scritto a mano e
sconosciuto per vedere cosa sarebbe successo?”
“Che cosa importa se era scritto a mano?” disse Harry, preferendo non rispondere al
resto della domanda.
“Perchè probabilmente la formula non è una di quelle approvate dal Ministro della
Magia,” disse Hermione. “E poi,” aggiunse, appena Harry e Ron portarono gli occhi al
cielo, “perchè sto iniziando a credere che questo Principe avesse un carattere un po’
sfuggente”
“Era per ridere!” disse Ron, inclinando una bottiglia di ketchup sulle sue salsicce. “Solo
una risata, Hermione, nient’altro!”
“Persone che dondolano appese per la caviglia?” disse Hermione. “Chi spreca il proprio
tempo e le proprie energie per trovare un incantesimo come questo?”
“Fred e George,” disse Ron stringendo le spalle, “è il loro genere di cose. E, ehm…”
“Mio padre,” disse Harry. S’era ricordato solo adesso.
“Cosa?” dissero Ron ed Hermione insieme.
“Mio padre usò quest’incantesimo,” disse Harry. “Io… me lo ha detto Lupin.”
Quest’ultima parte non era vera. Harry aveva visto suo padre usare l’incantesimo su
Piton, infatti, ma non aveva mai raccontato a Ron ed Hermione di quella particolare
escursione nel Pensatoio. Ora, comunque, gli venne in mente una splendida possibilità. Il
Principe MezzoSangue poteva essere stato…?
“Forse tuo padre lo ha usato, Harry,” disse Hermione, “ma non è stato l’unico. Noi
abbiamo visto un intero gruppo di persone usarlo, nel caso te ne fossi dimenticato.
Persone che dondolavano in aria. Galleggiavano tutti insieme, impotenti, senza nessuno
che li aiutasse.”
Harry la guardò fissamente. Si sentì depresso, anche lui ricordava il comportamento dei
Mangiamorte alla Coppa del Mondo di Quidditch. Ron andò in suo aiuto.
“Quella è stata una cosa diversa,” esclamò. “Loro ne stavano abusando. Harry e suo
padre si sono semplicemente fatti una risata. A te non piace il Principe, Hermione,”
aggiunse, indicandola severamente con una salsiccia, “perché lui è più bravo di te in
Pozioni…”
“Non c’entra niente con questo!” disse Hermione, le guance che arrossivano. “Penso solo
che sia veramente da irresponsabili provare a fare un incantesimo quando non sai
neanche a cosa serva, e smettetela di parlare a proposito del «Principe» come se fosse
veramente un nobile, scommetto che è solo uno stupido soprannome, e non mi sembra
sia stato una persona così simpatica!”
“Non vedo da cosa tu lo possa capire,” disse Harry animatamente. “Se io volessi
diventare un Mangiamorte non andrei a vantarmi in giro dicendo di essere
«Mezzosangue», non trovi?”
Appena detto ciò, Harry ricordò che suo padre era stato un puro-sangue, ma cercò di
spingere fuori questo pensiero dalla mente; si sarebbe preoccupato di questo più tardi…
“I Mangiamorte non possono essere tutti purosangue, non sono rimasti abbastanza
maghi puro-sangue,” disse Hermione con decisione. “Credo che la maggior parte di loro
sia mezzosangue, ma fanno finta di essere puri. Sono solo i maghi figli di babbani che
loro odiano, loro sarebbero contenti di farvi arruolare con loro.”
“Non c’è nessuna possibilità che mi accettino come Mangiamorte!” disse Ron indignato,
un pezzo di salsiccia volò via dalla forchetta ora brandita verso Hermione e colpì Ernie
Macmillan in testa. “La mia intera famiglia è considerata come traditori del sangue!
Questo, per i Mangiamorte, è altrettanto una pecca quanto essere figli di Babbani!”
“E loro adorerebbero avere me,” disse Harry sarcasticamente. “Saremmo potuti essere
grandi amici se non avessero cercato di farmi fuori.”
Questo fece ridere Ron. Perfino Hermione fece un sorriso forzato, e tutti e tre furono
distratti dall’arrivo di Ginny.
“Ciao, Harry, suppongo di doverti dare questo.”
Era un rotolo di pergamena con il nome di Harry scritto in calligrafia sottile, familiare ed
inclinata.
“Grazie, Ginny... E’ la prossima lezione di Silente!” disse Harry a Ron ed Hermione,
mentre apriva la pergamena e la leggeva velocemente. “Lunedì sera!” Si sentì
improvvisamente rassicurato e felice. “Vuoi venire con noi a Hogsmeade, Ginny?” le
chiese.
“Devo andarci con Dean… magari ci vediamo lì,” rispose lei facendo un cenno mentre
andava via.
Gazza era in attesa nei pressi delle porte di quercia dell’ingresso principale, come al
solito, e barrava i nomi delle persone che avevano il permesso di andare ad Hogsmeade.
La procedura durò più del solito perché Gazza eseguiva un triplo controllo su tutti gli
studenti con il suo Sensore Segreto.
“Che cosa importa se portiamo di nascosto materiale oscuro FUORI?” chiese Ron,
squadrando il lungo e sottile Sensore Segreto con apprensione. “Non sarebbe meglio
controllare quello che noi portiamo DENTRO?”
La sua sfacciataggine gli fece meritare alcuni colpetti extra del Sensore, e stava quasi per
tirarsi indietro, quando scesero verso il vento ed il nevischio.
La passeggiata fino ad Hogsmeade non fu divertente. Harry si avvolse la sciarpa intorno
alla parte inferiore del viso; le parti esposte furono presto come escoriate ed intorpidite.
La strada per il villaggio era piena di studenti piegati in due contro il vento tagliente. Più
di una volta Harry pensò che avrebbe fatto meglio a restare nella calda sala comune e,
quando finalmente raggiunsero Hogsmeade e videro che il negozio di scherzi di Zonko era
stato chiuso, Harry capì che questa gita non era destinata ad essere divertente. Ron
indicò, con una mano difficilmente distinguibile per via dei guanti, in direzione di
Mielandia, che era fortunatamente aperto, Harry ed Hermione procedettero faticosamente
dietro di lui fino all’interno del negozio affollato.
“Grazie al cielo,” disse Ron rabbrividendo una volta che furono avvolti dall’aria calda e
profumata di caramelle. “Stiamo qui tutta la sera!”
“Harry, ragazzo mio!” disse una voce tonante alle loro spalle.
“Oh, no,” bisbigliò Harry. Tutti e tre si girarono e videro il Professor Slughorn che
indossava un enorme cappello di pelliccia ed un cappotto con un bavero della stessa
pelliccia, stringeva una grande borsa di ananas cristallizzato ed occupava almeno un
quarto del negozio.
“Harry, hai mancato tre delle mie piccole cene finora!” disse Slughorn colpendolo con un
pugno amichevole nel petto. “Non va bene, ragazzo mio, ci tengo molto ad averti da me!
Anche la signorina Granger le adora, non è vero?”
“Si,” disse Hermione impotente, “sono veramente…”
“E allora perché non vieni, Harry?” chieste Slughorn.
“Ecco, ho allenamento con la squadra di Quidditch, professore,” disse Harry, che aveva
realmente fissato un allenamento ogni volta che Slughorn gli aveva inviato un piccolo
invito adornato con un nastro viola. Questa strategia faceva sì che Ron non fosse
escluso, e di solito se la ridevano con Ginny, immaginando Hermione silenziosa con
McLaggen e Zabini.
“Bene, mi aspetto di sicuro che tu vinca la prima partita, dopo tutto questo duro lavoro!”
disse Slughorn. “Ma una piccola distrazione non ha mai fatto male a nessuno. Ora, cosa
ne pensi di lunedì notte, voi non avrete la possibilità di allenarvi con questo tempo…”
“Non posso Professore, ho un… ehm… un appuntamento con il Professor Silente, quella
sera.”
“Ancora sfortuna!” si lamentò Slughorn drammaticamente. “Ah, be’… non mi puoi
sfuggire per sempre, Harry!” E con un gesto regale, lui uscì dal negozio, facendo tanto
poco caso a Ron quasi come se egli fosse stata una pubblicità degli Scarafaggi a
Grappolo.
“Non posso credere che tu ne abbia evitato un altro,” disse Hermione, scuotendo la testa.
“Non sono così male, sai… a volte possono essere quasi divertenti…” Poi lei fece caso
all’espressione di Ron. “Oh, guarda… hanno le piume di zucchero deluxe… dovrebbero
durare delle ore!”
Contento che Hermione avesse cambiato discorso, Harry trovò molto più interessanti le
nuove piume di zucchero deluxe di quanto non avrebbe fatto normalmente, ma Ron
continuò a guardare imbronciato e fece spallucce quando Hermione gli chiese dove
volesse andare dopo.”
“Andiamo ai Tre Manici di Scopa,” disse Harry. “Dovrebbe esserci un bel calduccio.”
Si misero di nuovo le sciarpe sulla faccia e lasciarono il negozio di dolci. Il vento era
tagliente come coltelli sui loro volti, dopo lo zuccheroso tepore del negozio di dolci. La
strada non era molto frequentata. Nessuno si attardava in chiacchiere, tutti
s’affrettavano verso le loro destinazioni. L’unica eccezione erano due uomini poco davanti
a loro fermi proprio davanti ai Tre Manici di Scopa. Uno era molto alto e magro.
Guardando di traverso attraverso gli occhiali bagnati dalla pioggia, Harry riconobbe il
barman dell’altro pub di Hogsmeade, la Testa di Porco. Appena Harry, Ron ed Hermione
si avvicinarono, il barman si strinse più saldamente il mantello attorno al collo e si
allontanò, lasciando quello più basso ad annaspare con qualcosa fra le braccia. Erano a
pochi metri quando Harry capì chi era.
“Mundungus!”
L’uomo tozzo e con le gambe storte aveva lunghi capelli argentei e sciolti, saltò e diede un
calcio ad una vecchia valigia, che si aprì violentemente, liberando quello che sembrava
essere l’intero contenuto di una vetrina di un negozio di ciarpame.
“Oh, ciao, Harry,” disse Mundungus Flether, con una disinvoltura molto poco
convincente. “Bene… non mi trattenete.” Ed iniziò a grattare per terra per recuperare il
contenuto della sua valigia, sembrava che non vedesse l’ora di andarsene.
“Stai vendendo questa roba?” chiese Harry, che guardava Mundungus mentre raccattava
da terra quello che sembrava un intero assortimento di oggetti sudici.
“Oh, beh, il minimo che serve per mantenermi,” disse Mundungus. “Dammelo!”
Ron si era inchinato ed aveva preso un oggetto argentato.
“Aspetta un attimo,” disse Ron lentamente. “Mi sembra familiare…”
“Grazie tante!” disse Mundungus, strappando il calice dalle mani di Ron e ficcandolo di
nuovo nella valigia. “Bene, ora vi saluto…OUCH!”
Harry spinse Mundungus contro il muro del pub tenendolo per la gola. Mentre lo teneva
tirò fuori velocemente la bacchetta con l’altra mano.
“Harry!” strillò Hermione
“L’hai rubato dalla casa di Sirius,” disse Harry, che ora alto abbastanza da stare naso a
naso con Mundungus, e gli arrivava un brutto odore di tabacco vecchio ed alcool. “Ha
sopra lo stemma della Famiglia Black.”
“Io…no…cosa…?” farfugliò Mundungus, che lentamente stava diventando viola.
“Che cosa hai fatto, sei andato a casa sua la notte in cui è morto e l’hai svaligiata?”
ringhiò Harry.
“Io...no...”
“Harry, non puoi!” gridò Hermione, mentre Mundungus stava diventando blu.
Ci fu un bang, ed Harry sentì la mano lasciare la gola di Mundungus. Ansimando e
farfugliando Mundungus afferrò la valigia caduta, e – CRACK – sparì.
Harry urlò a squarciagola, girando su due piedi per vedere dove fosse andato
Mundungus.
“TORNA INDIETRO, LADRO - !”
“Non è più qui Harry.” Tonks era apparsa dal nulla, i capelli color topo erano bagnati dal
nevischio.
“Probabilmente Mundungus è già a Londra in questo momento, non può sentire le tue
urla.”
“Ha rubato le cose di Sirius! Le ha rubate!”
“Si, ma calmati,” disse Tonks, che non sembrava colpita da questa informazione. “Faresti
meglio ad andare via da questo posto freddo.”
Lei guardò attraverso la porta dei Tre Manici di Scopa. Una volta entrato, Harry sbraitò,
“Stava rubando le cose di Sirius!”
“Si Harry, ma per piacere non urlare, ci stanno fissando tutti,” sussurrò Hermione. “Vai e
siediti, io ti prendo qualcosa da bere.”
Harry era ancora molto arrabbiato quando Hermione tornò al loro tavolo, qualche minuto
dopo, con tre bottiglie di burrobirra.
“L’Ordine non può controllare Mundungus?” chiese Harry agli altri due in un sussurro
furioso. “Non possono almeno fare in modo che non rubi tutto quello che non è
inchiodato a terra al quartier generale?”
“Shh!” disse Hermione disperatamente, guardandosi intorno per essere sicura che
nessuno li stesse ascoltando; c’era una coppia di maghi vicino a loro che stavano
fissando Harry con molto interesse, e Zabini stava ciondolando da un pilastro non molto
lontano. “Harry, anche io sono inorridita, so che sono tue le cose che sta rubando…”
Harry iniziò a bere la sua burrobirra, per un momento aveva dimenticato che ora il
numero dodici di Grimmauld Place gli apparteneva.
“Si, sono le mie cose!” disse. “C’è poco da meravigliarsi che non fosse contento di
vedermi! Bene, andrò da Silente e gli dirò quello che sta succedendo, lui è l’unico che
possa spaventare Mundungus.”
“Buona idea,” sussurrò Hermione, rassicurata dal fatto che Harry si stava calmando.
“Ron, cosa stai fissando?”
“Niente,” disse Ron, guardando velocemente oltre il bancone, ma Harry sapeva che lui
stava cercando di attirare l’attenzione dell’attraente barista, Madama Rosmerta, per cui
aveva un debole.
“Credo che «niente» in realtà stia per un po’ di Whisky Incendiario” disse Hermione
irritata.
Ron ignorò questa allusione, e sorseggiò la sua bevanda in quello che probabilmente lui
considerava un dignitoso silenzio. Harry stava pensando a Sirius ed a come, in ogni
caso, lui odiasse quei calici d’argento. Hermione tamburellò con le dita sul tavolo, i suoi
occhi andavano da Ron al bancone. Quando Harry finì anche l’ultima goccia nella sua
bottiglia disse, “Possiamo farla finita con l’uscita e tornarcene a scuola, allora?”
I due annuirono. Non era stata una gita divertente ed il tempo stava peggiorando ogni
minuto di più. Ancora una volta si strinsero saldamente nei loro mantelli, risistemarono
le sciarpe, indossarono di nuovo i guanti, quindi seguirono Katie Bell ad una sua amica
fuori dal pub e nella strada principale. I pensieri di Harry andarono a Ginny, mentre
camminavano a fatica lungo la strada per Hogwarts che era diventata un pantano. Loro
non l’avevano incontrata, pensò Harry, di sicuro perché lei e Dean erano intimamente
chiusi nel locale di Madama Piediburro, il ritrovo dalle coppiette. S’incupì, abbassò la
testa verso la neve sciolta e continuò ad andare avanti a fatica.
Passò un po’ di tempo prima che Harry si accorgesse che le voci di Katie Bell e la sua
amica, che erano portate fino a lui dal vento, erano diventate stridule ed alte. Harry
guardò verso le loro figure indistinte. Le due ragazze stavano discutendo a proposito di
qualcosa che Katie teneva in mano.
“Non ha niente a che fare con te, Leanne!” Harry sentì dire a Katie.
Girarono un angolo del viottolo, il nevischio stava diventando spesso e fitto e gli occhiali
di Harry si stavano sporcando. Come alzò la mano con il guanto per pulirli, Leanne cercò
di prendere il pacchetto che Katie stava tenendo. Katie diede uno strattone ed il
pacchetto cadde a terra.
Improvvisamente, Katie si sollevò in aria, non come aveva fatto Ron, sospeso
comicamente per la caviglia, ma graziosamente, le sue braccia distese, come se stesse
volando. C’era però qualcosa che non quadrava, qualcosa di pauroso… I capelli le
venivano tirati con forza dal vento violento, ma gli occhi erano chiusi e il volto era quasi
senza espressione. Harry, Ron, Hermione e Leanne si fermarono tutti immobili, e
guardarono.
Quindi, a circa due metri da terra, Katie emise un urlo terribile. Aveva gli occhi aperti,
ma qualunque cosa stesse vedendo, o qualunque cosa stesse provando, era chiaro che le
stava causando una sofferenza terribile. Urlò ed urlò ancora. Leanne iniziò ad urlare
anche lei e afferrò Katie per le caviglie cercando di tirarla verso terra. Harry, Ron ed
Hermione si precipitarono ad aiutarla, ma appena afferrarono le gambe di Katie lei cadde
su di loro. Harry e Ron cercarono di trattenerla ma lei si stava contorcendo tanto che era
difficile trovare appiglio. Riuscirono ad farla stendere a terra, invece, mentre lei pestava il
suolo e urlava, apparentemente incapace di riconoscerli.
Harry si guardò intorno, ma i dintorni erano deserti.
“Restate qui!” urlò agli altri contro il vento sibilante. “Vado a cercare aiuto!”
Iniziò a correre a tutta velocità verso la scuola. Non aveva mai visto nessuno comportarsi
come Katie aveva appena fatto e non riusciva a capire da cosa potesse essere stato
causato. Si precipitò oltre una curva del viottolo ed andò a sbattere contro quello che
poteva sembrare un enorme orso ritto sulle sue zampe posteriori.
“Hagrid!” ansimò, liberandosi dalla siepe nella quale era caduto.
“Harry!” disse Hagrid che era pieno di nevischio sulle sopracciglia e sulla barba ed
indossava il suo grande cappotto di pelliccia. “Ci stavo facendo una visitina a Grop, sta a
venire su così bene che non ci…"
“Hagrid, c’è un ferito lì dietro, o colpito da una maledizione, o chissà…”
“Cosa?” disse Hagrid, piegandosi per ascoltare quello che Harry stava dicendo contro
l’infuriare del vento.
“Qualcuno ha ricevuto una maledizione!” urlò Harry.
“Una maledizione? Chi ci ha preso una maledizione… non Ron? Hermione?”
“No, nessuno di loro, è Katie Bell… da questa parte…”
Insieme corsero indietro seguendo il viottolo. Non impiegarono molto tempo per trovare il
piccolo gruppo di persone che stava intorno a Katie, che si stava ancora contorcendo e
urlando da terra. Ron, Hermione e Leanne stavano cercando di tranquillizzarla.
“Allontanatevi!” urlò Hagrid. “Fatemela vedere!”
“Le è successo qualcosa!” singhiozzò Leanne. “Non so cosa…”
Hagrid fissò Katie per qualche secondo, quindi, senza dire niente, la prese da terra, la
bilanciò fra le sue braccia, e corse via verso il castello con lei. In pochi secondi le urla
perforanti di Katie non si sentirono più e l’unico rumore rimase il ruggito del vento.
Hermione s’avvicinò all’amica di Katie, che stava singhiozzando, e le mise un braccio
sulle spalle.
“Tu sei Leanne, vero?”
La ragazza annuì.
“E’ successo tutto all’improvviso, oppure...?”
“E’ successo quando il pacchetto si è spaccato,” singhiozzò Leanne, indicando ora il
pacchetto di carta marrone che stava zuppo per terra, la spaccatura rivelava una luce
verdastra. Ron si inchinò, allungò la mano, ma Harry gli afferrò il braccio e lo tirò
indietro.
“Non lo toccare!”
Ron strisciò indietro. Una collana ornata di opale era visibile, dopo aver spostato
l’incarto.
“L’ho già vista,” disse Harry fissando l’oggetto. “Era in una vetrina di Sinister anni fa. Il
cartellino diceva che era maledetta. Katie deve averla toccata.” Harry guardò Leanne, che
aveva iniziato a tremare senza riuscire a fermarsi. “Dove l’ha presa Katie?”
“Ecco, era il motivo per cui stavamo discutendo. Lei è tornata dal bagno dei Tre Manici
di Scopa tenendolo in mano, ha detto che era una sorpresa per qualcuno ad Hoguarts e
che l’avrebbe dovuta consegnare. Sembrava che fosse molto divertita quando l’ha
detto…Oh no, oh no, scommetto che è stata colpita dalla maledizione Imperius ed io non
me ne sono resa conto!”
Leanne tremò e continuò a tremare. Hermione le cinse gentilmente le spalle
"Katie non ti ha detto chi gliel’ha data, Leanne?”
“No… non me l’ha voluto dire... le ho detto che era una stupida e di non portarlo dentro
la scuola, ma lei non mi ha voluto ascoltare… e quando ho cercato di prenderglielo…
lei… lei” Leanne proruppe in un gemito di disperazione.
“Faremmo meglio a tornare a scuola,” disse Hermione, ancora con le braccia sulle spalle
di Leanne. “Potremmo andare a vedere come sta. Andiamo…”
Harry esitò per un momento, poi si levò la sciarpa dal viso e, ignorando il sussulto di
Ron, coprì con attenzione la collana e la raccolse.
“Dobbiamo farla vedere a Madama Chips,” spiegò.
Mentre seguiva Hermione e Leanne lungo la strada, Harry pensava furiosamente. Erano
appena entrati nel terreno di Hogwarts quando lui parlò, non riusciva a tenere i pensieri
per se.
“Malfoy conosce quella collana. Era in un astuccio da Sinister quattro anni fa, l’ho visto
mentre l’osservava attentamente, quando ero nascosto sia a lui che a suo padre. E’
quello che stava comprando quel giorno in cui l’ho seguito! Lui se ne è ricordato ed è
tornato per lei.”
“Io… non so, Harry,” disse Ron esitante. “Un sacco di persone vanno da Sinister… e
quella ragazza non ha detto che Katie l’ha trovata nel bagno delle ragazze?”
“Lei ha detto che ce l’aveva quando è tornata dal bagno, non è necessario che l’abbia
trovata proprio nel bagno...”
“McGranitt!” disse Ron facendo attenzione.
Harry alzò lo sguardo. Era proprio la Professoressa McGranitt che si avvicinava lungo la
strada, facendo turbinare il nevischio, per incontrarli.
“Hagrid ha detto che voi quattro avete visto cosa è successo a Katie Bell… salite al mio
ufficio immediatamente, prego. Che cosa hai in mano, Potter?”
“E’ la cosa che ha toccato lei,” disse Harry.
“Santo Cielo,” disse la Professoressa McGranitt, e sembrò allarmata quando prese la
collana da Harry.
“No, no, Gazza, loro sono con me!” aggiunse lei rudemente, mentre Gazza strascicava
nell’Atrio, sollevando il suo Sensore Segreto. “Porti questa collana al professor Piton,
immediatamente, ma si assicuri di non toccarla, la lasci avvolta nella sciarpa!”
Harry e gli altri seguirono la Professoressa McGranitt sulle scale e dentro il suo ufficio. I
vetri delle finestre, sporchi di nevischio, sbattevano negli infissi e la stanza era fredda
nonostante un fuoco scoppiettasse nel focolare. La Professoressa McGranitt chiuse la
porta e liberò la scrivania per vedere in faccia Harry,Ron, Hermione e Leanne, che ancora
singhiozzava.
“Allora?” disse lei all’improvviso. “Cosa è successo?”
Esitante, e con molte pause per cercare di non piangere, Leanne raccontò alla
Professoressa McGranitt di come Katie fosse andata nel bagno dei Tre Manici di Scopa e
fosse tornata tenendo il pacchetto senza nessun segno, di come Katie sembrasse un po’
strana, e di come loro avessero discusso a proposito della convenienza di accettare di
consegnare un pacco sconosciuto, di come la discussione fosse culminata in una zuffa
per il pacco, che si era aperto con uno strappo. A questo punto, Leanne era così affranta
che non riuscì a dire più una parola.
“Bene,” disse la Professoressa McGranitt duramente, “vai in infermeria, Leanne, e fatti
dare da Madama Chips qualcosa per lo shock.”
Quanto Leanne uscì, la Professoressa McGranitt poso di nuovo lo sguardo su Harry, Ron
ed Hermione.
“Che cosa è successo quando Katie ha toccato la collana?”
“Si è sollevata in aria,” disse Harry, prima che Ron o Hermione potessero parlare, “e poi
ha iniziato ad urlare e ha perso conoscenza. Professoressa, posso vedere il Professor
Silente, per piacere?
“Il preside starà fuori fino a Lunedì, Potter,” disse la Professoressa McGranitt, con aria
sorpresa.
“Via?” esclamò Harry arrabbiato.
“Si, Potter, via!” disse la McGranitt aspramente. “Ma tutto quello che hai da dire a
proposito di questa tremenda vicenda lo puoi dire a me, ne sono sicura!”
Per una frazione di secondo, Harry esitò. La Professoressa McGranitt non ispirava
confidenza. Silente, benchè lo intimidisse di più, sembrava meno propenso ad affossare
una teoria, pur insensata. Questa era una questione di vita o di morte, comunque, e non
era il momento di preoccuparsi di essere deriso.
“Penso che sia stato Draco Malfoy a dare quella collana a Katie, Professoressa.”
Ad un fianco, Ron si sfregò il naso in evidente imbarazzo, e dall’altro, Hermione striscio
con i piedi, come se fosse desiderosa di mettere una certa distanza fra lei ed Harry.
“Questa è un’accusa molto seria, Potter,” disse la Professoressa McGranitt, dopo un
attimo di sbigottimento. “Hai qualche prova?”
“No,” disse Harry, “ma…” e le raccontò di aver seguito Malfoy da Sinister, e la
conversazione che aveva origliato tra lui ed il Signor Sinister.
Quando finì di parlare, la Professoressa McGranitt sembrava un poco confusa.
“Malfoy ha portato qualcosa da Sinister per farlo riparare?"
"No, Professoressa, voleva solo che Sinister gli dicesse come riparare qualcosa, non
l'aveva con sé. Ma non è questo il punto, il fatto è che comprò qualcosa quel giorno, e
credo che fosse quella collana…”
“Tu hai visto Malfoy uscire dal negozio con un pacchetto simile?”
“No, Professoressa, ha detto a Sinister di conservarla in negozio per lui…"
“Ma, Harry,” lo interruppe Hermione, “Sinister gli chiese se la voleva prendere, e Malfoy
disse di no…”
“Perchè non la voleva toccare, ovviamente!” disse Harry arrabbiato.
“Per caso ha detto «Quanto vorrei andarmene in giro con questa addosso?»” disse
Hermione
“Beh, sarebbe sembrato uno po’ stupido con una collana addosso,” disse Ron.
“Oh Ron,” disse Hermione esasperata, “sarebbe stata avvolta bene, così non l’avrebbe
dovuta toccare, ed è così facile nasconderla in un mantello per non farla vedere a
nessuno! Credo che qualunque cosa abbia potuto prenotare da Sinister, sia qualcosa di
rumoroso oppure enorme, qualcosa che avrebbe attirato l’attenzione su di lui se l’avesse
portata in strada… e in ogni caso,” continuò lei alzando la voce, prima che Harry la
potesse interrompere, “Io ho chiesto a Sinister informazioni sulla collana, non ricordate?
Quando sono andata per cercare di capire cosa ci avesse cercato Malfoy, l’ho vista lì. E
Sinister mi ha detto quanto costava senza problemi, non ha accennato al fatto che
potesse essere già venduta o qualcosa del genere…”
“Certo, è ovvio, ha capito che che cosa ci eri andata a fare dopo cinque secondi, per forza
che non te l’ha detto… comunque potrebbe aver deciso di mandarla a Malfoy dopo…”
“Basta così!” disse la Professoressa McGranitt, quando Hermione aprì la bocca per
replicare, e sembrava furiosa. “Potter, apprezzo che tu mi abbia raccontato tutto questo,
ma non puoi puntare il dito ed accusare il Signor Malfoy solo perché è stato nel negozio
dove questa collana potrebbe essere stata comprata. Probabilmente ci sono state
centinaia di persone…”
“… è quello che ho detto io…”
“… ed in ogni caso, quest’anno sono state applicate le più severe misure di sicurezza.
Non credo che quella collana sarebbe potuta entrare nella scuola senza che ce ne
accorgessimo…”
“Ma…”
“… e soprattutto,” disse la Professoressa McGranitt, per chiudere definitivamente il
discorso, “Il Signor Malfoy non è andato ad Hogsmeade, oggi.”
Harry rimase a bocca aperta, si sentiva umiliato.
“Come fa a saperlo, Professoressa?”
“Perchè era in punizione con me. Non ha finito i compiti di Trasfigurazione due volte di
seguito. Quindi, grazie per avermi messo al corrente dei tuoi sospetti, Potter,” disse con
tono pesante, “ma ora devo andare in infermeria per vedere come sta Katie Bell.
Buongiorno a tutti.”
Lei aprì la porta dell’ufficio. Non ebbero altra alternativa che uscire dalla stanza in
silenzio.
Harry era arrabbiato con gli altri due perchè si erano schierati con la McGranitt.
Nonostante tutto, però, si unì alla discussione quando ripresero a parlare dell’accaduto.
“E allora? Chi pensate sia quello a cui Katie dovesse dare la collana?” chiese Ron, dopo
aver salito le scale per la sala comune.
“Lo sa solo il Cielo,” disse Hermione. “Ma chiunque fosse, l’ha scampata per un pelo.
Nessuno avrebbe potuto aprire il pacchetto senza toccare la collana.”
“Poteva essere destinata ad un sacco di persone,” disse Harry. “Silente… i Mangiamorte
sarebbero contenti di sbarazzarsi di lui, deve essere uno dei loro obbiettivi principali.
Oppure Slughorn… Silente crede che che Voldemort lo voglia con lui, e che sia contento
del fatto che si sia schierato con Silente. Oppure…”
“Oppure tu,” disse Hermione turbata.
"Non è possibile,” disse Harry, “altrimenti Katie si sarebbe semplicemente girata lungo la
strada e sarebbe venuta a darmela, non credi? Ero dietro di loro lungo tutta la strada sin
dai Tre Manici di Scopa. Avrebbe avuto molto più senso consegnare il pacco fuori da
Hogwarts, visto che Gazza controlla chiunque esca od entri. Mi piacerebbe sapere perché
Malfoy le avrebbe dovuto dire di portarla dentro il castello…”
“Harry, Malfoy non era ad Hogsmeade!” disse Hermione, che stava pestando i piedi per la
rabbia.
“Potrebbe aver avuto un complice” disse Harry. “Tiger o Goyle… oppure, pensateci, un
altro Mangiamorte, ora potrà contare su complici migliori di Tiger e Goyle ora che si è
arruolato…”
Ron ed Hermione si guardarono come se si stessero dicendo che non si arrivava a nulla a
continuare a discutere con lui.
“Dilligrout,” disse Hermione fermamente una volta raggiunta la Signora Grassa.
Il ritratto roteò, aprendosi per farli entrare nella Sala Comune. Era quasi piena e odorava
di vestiti bagnati. Sembrava che un sacco di persone fossero tornate da Hogsmeade in
anticipo per via del tempo. Non c’erano mormorii o pettegolezzi, comunque: di sicuro la
notizia dell’incidente di Katie non era ancora arrivata.
“Non è stato un attacco molto astuto, se ti ci fermi un attimo a pensare,” disse Ron
scacciando via indifferenza uno del primo anno da una delle comode poltrone presso il
camino, così che da potersi sedere lui. “La maledizione non sarebbe mai riuscita ad
entrare nel castello. Certo non si può dire che fosse infallibile.”
“Hai ragione,” disse Hermione, scacciano Ron a calci dalla poltrona e restituendola a
quello del primo anno. “Non è stato affatto un piano ben escogitato.”
“E da quando Malfoy è un grande pensatore?” chiese Harry.
CAPITOLO TREDICI
IL RIDDLE SEGRETO
Katie fu trasferita all’Ospedale San Mungo per Malattie e Ferite Magiche il giorno
successivo ma, nel frattempo, la notizia che fosse stata colpita da una maledizione si
erano diffuse in tutta la scuola, nonostante i dettagli fossero confusi e nessuno, oltre a
Harry, Hermione e Ron sembrava sapere che Katie non era il bersaglio prestabilito.
“Oh, Malfoy lo sa, naturalmente,” disse Harry a Ron e Hermione, che continuavano la
loro politica di fingersi sordi ogni volta che Harry menzionava la sua teoria “Malfoy-è-unMangiamorte”.
Harry si era chiesto se Silente sarebbe tornato da dovunque fosse in tempo per la lezione
del lunedì sera ma, non avendo ricevuto istruzioni contrarie, si presentò all’uscio
dell’ufficio del Preside alle otto in punto, bussò, e gli fu detto di entrare. Lì sedeva Silente,
che sembrava straordinariamente stanco; la sua mano era nera e bruciata come al solito,
ma sorrise quando indicò ad Harry di accomodarsi. Anche questa volta il Pensatoio era
appoggiato sulla scrivania, emettendo bagliori argentati che si riflettevano sul soffitto.
“Sei stato molto impegnato mentre sono stato via,” disse Silente. “Credo che tu abbia
assistito all’incidente di Katie”.
“Si, Signore. Come sta adesso?”
“Ancora molto male, anche se è stata relativamente fortunata. Sembra che abbia sfiorato
la collana con la più piccola parte di pelle possibile. C’era un forellino nel suo guanto. Se
l’avesse indossata, se l’avesse presa con la mano non guantata, sarebbe morta, forse
istantaneamente. Fortunatamente il Professor Piton è stato in grado di fare abbastanza
per prevenire un rapido diffondersi della maledizione…”
“Perché lui?” chiede Harry prontamente “Perché non Madama Chips?”
“Impertinente,” disse una voce flebile da uno dei ritratti appesi al muro, e Phineas
Nigellus Black, il bis-bisnonno di Sirius, sollevò la testa dal braccio su cui la poggiava
fingendo di dormire. “Non avrei mai permesso che uno studente discutesse il mio modo
di dirigere Hogwarts, ai miei tempi.”
“Si, grazie Phineas,” disse Silente placidamente “Il Professor Piton è molto più preparato
in Arti Oscure rispetto a Madama Chips, Harry. Comunque, Il personale del San Mungo
mi tiene aggiornato ogni ora, e sono speranzoso che Katie si ristabilisca completamente e
in fretta.”
“Dove è stato questo fine settimana, Signore?” chiese Harry, allontanando una forte
sensazione di aver forzato la mano, un’impressione apparentemente condivisa da Phineas
Nigellus, che sibilò piano.
“Preferirei non dirtelo subito” rispose Silente. “Comunque, te lo dirò a tempo debito.”
“Lo farà?” disse Harry, sorpreso.
“Si, credo di si,” dissi Silente, estraendo una nuova bottiglia di memoria argentea
dall’abito e stappandola con un gesto della bacchetta.
“Signore,” disse Harry incerto, “ho incontrato Mundungus a Hogsmeade.”
“Ah, si, sapevo già che Mundungus stava trattando la tua eredità con sprezzante
destrezza di mano,” osservò Silente accigliandosi un po’. “Si nasconde da quando lo hai
avvicinato all’esterno dai Tre Manici di Scopa. Penso che tema, piuttosto, di fronteggiare
me. Comunque, resta sicuro che non ruberà altri beni di Sirius.”
“Quel vecchio logoro mezzosangue stava rubando i cimeli di famiglia dei Black?” disse
Phineas Nigellus, irritato; e trottò via dalla sua cornice, senza dubbio per far visita al suo
ritratto al numero 12 di Grimmauld Place.
“Professore,” disse Harry, dopo una piccola pausa, “La Professoressa McGranitt le ha
riferito del nostro colloquio dopo l’incidente di Katie? A proposito di Draco Malfoy?”
“Mi ha riferito dei tuoi sospetti, si,” disse Silente.
“E lei…?”
“Io prenderò tutte le misure appropriate per controllare chiunque possa avere qualcosa a
che fare con l’attacco subìto da Katie,” disse Silente. “Ma quello che ora mi preme, Harry,
è la nostra lezione.”
Harry si sentì leggermente offeso: se le loro lezioni erano così importanti, perché era
dovuto passare tanto tempo tra la prima e la seconda? In ogni caso, non disse più nulla
su Draco Malfoy, ma osservò come Silente versava le nuove memorie nel Pensatoio e
iniziò ancora una volta a far ruotare vorticosamente il bacile di pietra tra le sue mani
dalle lunghe dita.
“Ricorderai, sono sicuro, che avevamo lasciato il racconto delle origini di Lord Voldemort
al punto in cui quel babbano attraente, Tom Riddle, aveva abbandonato sua moglie
strega, Merope, ed aveva fatto ritorno alla sua casa di famiglia a Little Hangleton. Merope
fu lasciata da sola a Londra, in attesa dell’arrivo del bambino che un giorno sarebbe
diventato Lord Voldemort.”
“Come sa che lei era a Londra, Signore?”
“Grazie alla prova di un certo Caractacus Burke,” disse Silente, “che, per una bizzarra
coincidenza, contribuì a fondare proprio quel negozio da cui proviene la collana di cui
abbiamo appena discusso.”
Agitò il contenuto del Pensatoio come Harry gli aveva visto fare in precedenza, come un
cercatore d’oro che setaccia in cerca di pepite. Dalla mulinante la massa argentea si
sollevò la piccola figura, lentamente roteante nel Pensatoio, di un vecchio luminescente
come un fantasma ma molto più solido, con una zazzera che gli copriva completamente
gli occhi.
“Si, lo acquistammo in circostanze curiose. Ci era stato portata da una giovane strega
appena prima di Natale, oh molti anni fa, ormai. Disse che aveva disperato bisogno di
soldi, be’, la cosa era ovvia. Vestita di stracci e ben lontana dall’essere carina… stava per
avere un bambino, capisce. Disse che il medaglione era appartenuto a Serpeverde. Be’,
noi sentiamo storie di questo tipo continuamente. «Oh, questa era di Merlino, era la sua
teiera preferita,» ma appena lo guardai, aveva il suo marchio al posto giusto, e un paio di
semplici incantesimi furono sufficienti a dirmi la verità. Certo, questo ne faceva un
oggetto quasi senza prezzo. Lei non sembrava avere idea di quanto fosse prezioso. Fu
felice di ricevere dieci galeoni. Il migliore affare che abbia mai fatto…”
Silente diede uno scossone extra al Pensatoio e Caractacus Burke ridiscese nella massa
turbolenta di memoria da dove era venuto.
“Le diede solo dieci Galeoni?” disse Harry indignato.
“Caractacus Burke non era certo famoso per la sua generosità,” rispose Silente. “Così
sappiamo che, verso la fine della sua gravidanza, Merope era sola a Londra e con un
disperato bisogno di soldi, talmente disperato da farle vendere quell’unico oggetto di
valore che possedeva, il medaglione che era uno dei cimeli di famiglia che Orvoloson
aveva conservato con tanta cura.”
“Ma lei avrebbe potuto utilizzare la magia!” disse Harry impaziente. “Avrebbe potuto
ottenere cibo e qualsiasi altra cosa da sola con la magia, no?”
“Ah,” rispose Silente, “forse avrebbe potuto. Ma sono convinto… sto ancora ipotizzando,
ma sono sicuro di aver ragione… che quando suo marito l’abbandonò, Merope smise di
utilizzare la magia. Penso non volesse più essere una strega. Certo, è anche possibile che
il suo amore non corrisposto e la conseguente disperazione possano aver prosciugato i
suoi poteri; può succedere. In ogni caso, come sei in procinto di vedere, Merope rifiutò
d’impugnare la sua bacchetta anche per salvare la sua stessa vita.
“Non poteva restare in vita almeno per suo figlio?”
Silente aggrottò le sopracciglia.
“È possibile che ti dispiaccia per Lord Voldemort?”
“No,” disse subito Harry, “ma lei ebbe una possibilità, non come mia madre…”
“Anche tua madre ebbe una possibilità,” disse Silente gentilmente. “Si, Merope Riddle
scelse di morire piuttosto che crescere un figlio che aveva bisogno di lei, ma non
giudicarla troppo duramente, Harry. Lei era molto debilitata dalla lunga sofferenza e non
ha mai avuto il coraggio di tua madre. E ora, se vuoi alzarti…”
“Dove stiamo andando?” chiese Harry, appena Silente lo raggiunse davanti alla scrivania.
“Questa volta,” rispose Silente, “stiamo per entrare nella mia memoria. Penso che la
troverai sia ricca di dettagli che soddisfacentemente accurata. Dopo di te, Harry…”
Harry si inclinò sopra il Pensatoio. Il viso ruppe la fredda superficie dei ricordi e, un
attimo dopo, si trovò a cadere ancora una volta attraverso l’oscurità… Pochi secondi
dopo, si trovò con piedi ben fermi a terra. Aprì gli occhi e capì che lui e Silente si
trovavano in una frenetica, antiquata via londinese.
“Eccomi,” disse Silente vivacemente, indicando verso un’alta figura che attraversava la
strada di fronte ad un carretto del latte trainato da un cavallo.
I lunghi capelli e la barba di questo giovane Silente erano ramati. Dopo aver raggiunto il
loro lato della strada, camminò a velocemente lungo il marciapiede, attirando molti
sguardi curiosi a causa dello sgargiante completo di velluto color prugna che indossava.
“Bel vestito Signore,” disse Harry, prima di riuscire a fermarsi, ma Silente semplicemente
ridacchiò mentre seguiva a breve distanza il se stesso più giovane, attraversando una
serie di cancellate di ferro per entrare, infine, in un cortile spoglio che fronteggiava un
edificio squadrato, piuttosto arcigno, circondato da alte ringhiere. Il Silente più giovane
risalì i pochi gradini che conducevano al portone principale e bussò una volta. Dopo un
secondo o due, la porta fu aperta da una ragazzina trasandata con indosso un grembiule.
“Buon pomeriggio. Ho un appuntamento con la Signora Cole che, credo sia, la
Direttrice?”
“Oh,” disse la ragazzina confusa, osservando l’aspetto eccentrico di Silente. “Uhm… solo
un mo… SIGNORA COLE!” urlò da sopra le spalle.
Harry udì una voce distante urlare qualcosa in risposta. La ragazza si rigirò verso
Silente. “Venga, sta arrivando.”
Silente camminò in un corridoio piastrellato in bianco e nero. L’intero posto era scialbo,
ma accuratamente pulito. Harry e il Silente anziano li seguirono. Prima che la porta
d’ingresso si fosse chiusa alle loro spalle, una donna ossuta e dall’aria afflitta si avvicinò
loro sgambettando. Aveva un viso dai lineamenti appuntiti che appariva più ansioso che
scortese e, mentre camminava verso Silente, parlava di sbieco con un aiutante in camice.
“… e porta la tintura di iodio a Martha, Billy Stubbs si sta grattando le croste ed Eric
Whalley trasuda liquido sulle lenzuola... varicella al massimo stadio,” disse a nessuno in
particolare, fissando subito dopo gli occhi su Silente e bloccandosi, attonita, come se ad
entrare fosse stata una giraffa.
“Buon pomeriggio,” disse Silente, porgendo la mano.
La Signora Cole semplicemente sgranò gli occhi.
“Mi chiamo Albus Silente. Le ho spedito una lettera con la richiesta di un appuntamento
e Lei mi ha invitata, molto gentilmente, per oggi.”
La Signora Cole sbatté le palpebre. Avendo evidentemente deciso che Silente non era
un’allucinazione, disse con voce flebile, “Oh, si. Bene… bene, allora… è meglio che mi
segua nella mia stanza. Sì.”
Condusse Silente in una piccola camera che pareva in parte una sala d’attesa, in parte
un ufficio. Era scialba come il corridoio e il mobilio era vecchio e male assortito. Invitò
Silente ad accomodarsi su una sedia traballante e sedette a sua volta dietro
un’ingombrante scrivania, scrutandolo nervosamente.
“Sono qui, come anticipato nella mia lettera, per discutere di Tom Riddle e degli accordi
per il suo futuro” disse Silente.
“Lei è della famiglia?” chiese la Direttrice.
“No, sono un insegnante,” rispose Silente. “Sono venuto per offrire a Tom un posto nella
mia scuola.”
“Di quale scuola si tratta, allora?”
“Si chiama Hogwarts,” disse Silente.
“E come mai siete interessati a Tom?”
“Crediamo che abbia alcune qualità che stiamo cercando.”
“Intende dire che ha vinto una borsa di studio? Come può aver fatto? Non ha mai
concorso per ottenerne una.”
“Be’, il suo nome è registrato alla nostra scuola dalla nascita…”
“Chi l’ha iscritto? I suoi genitori?”
Non c’erano dubbi che la Signora Cole fosse una donna fastidiosamente perspicace.
Apparentemente anche Silente la pensava così, e Harry lo vide far scivolare la bacchetta
fuori dalla tasca del vestito e, nello stesso tempo, raccogliere dalla scrivania della
Direttrice un pezzo di carta perfettamente bianco.
“Ecco,” disse Silente, agitando la bacchetta mentre le passava il foglio, “credo che questo
renderà tutto chiaro.”
Gli occhi della Signora Cole si appannarono e ripresero fuoco mentre fissava
intensamente il pezzo di carta.
“Sembra perfettamente in ordine,” disse serenamente, restituendoglielo. Poi i suoi occhi
si posarono su una bottiglia di gin e su due bicchieri che di certo non c’erano pochi
secondi prima.
“Ehm… posso offrirle un bicchiere di gin?” disse con una voce molto raffinata.
“Molte grazie,” disse Silente, raggiante.
Fu subito chiaro che la Signora Cole non era una novellina in fatto di bevute di gin.
Versando a ciascuno una quantità generosa, mandò giù il suo bicchiere in un solo sorso.
Schioccando le labbra apertamente, sorrise per la prima volta a Silente, che non esitò a
sfruttare l’occasione.
“Mi domandavo se potesse raccontarmi qualcosa della storia di Tom Riddle? È vero che
nacque qui in orfanotrofio?”
“È vero,” disse la Signora, servendosi altro gin. “Ricordo chiaramente tutto, perché avevo
appena iniziato a lavorare qui. Era la vigilia di Capodanno, freddo intenso, nevicava, sa.
Notte orribile. E questa ragazza, non molto più grande di quanto fossi io all’epoca, salì
barcollando i gradini all’ingresso. Be’, non era la prima. La portammo dentro e partorì il
bambino entro un’ora. Ed era morta nell’ora successiva.”
La Signora Cole annuì solennemente e si scolò un altro generoso sorso di gin.
“Ha detto qualcosa prima di morire?” chiese Silente. “Qualcosa sul padre del ragazzo, per
caso?”
“Be’, si dà il caso, lo fece” disse la Direttrice, che sembrava divertirsi molto adesso, col
gin in mano e un pubblico ansioso per la sua storia.
“Ricordo che mi disse «Spero che somigli a suo papà,» e non mentirò, aveva ragione a
sperarlo, perché lei non era bella… e poi mi disse che si sarebbe chiamato Tom, come
suo padre, e Orvoloson, come il nonno materno – si, lo so, nome buffo, eh? Ci
chiedemmo se fosse venuta da un circo… e disse che il cognome del bambino doveva
essere Riddle. Morì subito dopo, senza dire altro.
“Be’, lo chiamammo come lei ci aveva detto, sembrava così importante per quella ragazza,
ma nessun Tom, nessun Orvoloson e nessun Riddle venne mai a chiedere di lui, né
nessun altro familiare, così rimase in orfanotrofio ed è qui da allora.”
La Signora Cole si versò, quasi senza accorgersene, un’altra salutare dose di gin. Due
macchie rosa le erano apparse sulle gote. Poi disse, “È un ragazzo singolare”.
“Si,” disse Silente, “credo che potrebbe esserlo”.
“Era anche un bambino bizzarro. Ha sempre pianto difficilmente, sa. E poi, quando
crebbe un po’, divenne… strano.”
“Strano in che modo?” chiese gentilmente Silente.
“Be’, lui…”
Ma la Signora Cole tagliò corto, e non c’era niente di confuso o vago nello sguardo
inquisitorio che lanciò verso Silente da sopra il suo bicchiere di gin.
“Ha un posto assicurato nella sua scuola, mi diceva?”
“Senza dubbio,” disse Silente.
“E niente che io possa dire cambierà le cose?”
“Niente,” disse Silente.
“Se lo porterà via comunque?”
“Comunque,” ripeté Silente seriamente.
Lo guardò di sbieco, come per decidere se credergli oppure no.
Apparentemente decise di si, perché disse con un’urgenza improvvisa, “Spaventa gli altri
bambini.”
“Intende dire che fa il prepotente?” chiese Silente.
“Credo che potrebbe esserlo,” disse accigliandosi lievemente, “ma è molto difficile
coglierlo in fallo. Ci sono stati incidenti… Cose riprovevoli…”
Silente non insistette, anche se Harry sapeva che era interessato. Lei bevve un altro
sorso di gin, e le sue guance rosa divennero ancora più rosee.
“Il coniglio di Billy Stubbs… be’, Tom ha detto di non averlo fatto e non vedo come possa
averlo fatto, ma nondimeno, è stupido impiccarsi da soli, no?”
“Non potrei dirlo, no,” intervenne Silente con calma.
“Ma sarei sorpresa se sapessi come è riuscito a farlo. Tutto ciò che so è che lui e Billy
avevano litigato il giorno prima. E poi…” La Signora Cole prese un altro sorso di gin,
versandosene un po’ sul colletto, questa volta. “durante la gita estiva – li portiamo fuori
una volta all’anno, sa, in campagna o al mare – be’, Amy Benson e Dennis Bishop non si
sono mai perfettamente ristabiliti successivamente, e tutto ciò che hanno mai detto è che
erano andati dentro una caverna con Tom Riddle. Lui giurò che erano soltanto andati in
esplorazione, ma qualcosa successe lì dentro, sono sicura. E, bè, sono successe molte
cose, cose stravaganti…”
Si voltò ancora verso Silente, e sebbene le sue guance fossero arrossate, il suo sguardo
era fermo.
“Non credo che qualcuno sarebbe dispiaciuto di vederlo andar via.”
“Lei capisce, sono sicuro, che non lo terremo con noi continuativamente?” disse Silente.
“Dovrà tornare qui, come minimo, ogni estate.”
“Oh, bene, è meglio di un colpo sul naso con un attizzatoio arrugginito,” disse la Signora
Cole con un leggero singhiozzo. Si alzò in piedi, ed Harry fu impressionato nel vederla
piuttosto stabile, anche se due terzi del gin erano andati. “Suppongo che lo voglia
vedere?”
“Molto volentieri,” disse Silente, alzandosi a sua volta.
La Signora Cole lo guidò fuori dal suo ufficio e poi su una scala di pietra, urlando
istruzioni e ammonizioni ai suoi aiutanti e ai bambini mentre passava. Gli orfani, notò
Harry, indossavano tutti la stessa tunica. Sembravano ragionevolmente ben curati, ma
non c’era dubbio che quello fosse un posto cupo in cui crescere.
“Eccoci,” disse la Signora Cole, non appena svoltarono sul secondo ballatoio e si
fermarono fuori dalla prima porta in un lungo corridoio. Bussò due volte ed entrò.
“Tom? Hai una visita. Questo è il Signor Solvente… scusi, Salante. È venuto per dirti…
bene, lascerò che lo faccia lui.”
Harry e i due Silente entrarono nella camera, e la Direttrice chiuse la porta dietro di loro.
Era una stanza piccola e spoglia, vuota ad eccezione di un vecchio armadio e un letto di
ferro. Un ragazzo stava seduto su delle coperte grigie con le gambe stese, tenendo un
libro.
Non c’era traccia dei Gaunt nel viso di Tom Riddle. Il desiderio di Merope si era avverato:
era la miniatura del suo avvenente padre, alto per essere un undicenne, con i capelli neri
e pallido. Socchiuse leggermente gli occhi di fronte all’aspetto eccentrico di Silente. Ci fu
un momento di silenzio.
“Come stai, Tom?” chiese Silente, facendosi avanti e tendendo la mano.
Il ragazzo esitò, poi la prese, e si strinsero la mano. Silente avvicinò la solida sedia di
legno accanto a Tom, così che sembravano più un paziente in ospedale e un suo
visitatore.
“Io sono il Professor Silente.”
“Professore?” ripeté Tom. Sembrava sospettoso. “Come un dottore? Perché sei venuto
qui? Ti ha fatto venire quella, per farmi esaminare?”
Stava indicando la porta dalla quale era appena uscita la Signora Cole.
“No, no,” disse Silente, sorridendo.
“No ci credo,” rispose Riddle, “Quella vuole farmi analizzare, vero? Dì la verità!”
Pronunciò le ultime tre parole con una considerevole forza che risultò quasi disdicevole.
Era un ordine, e suonava come se Tom l’avesse dato molte volte prima. Aveva spalancato
gli occhi e fissato Silente, che non rispose, a parte continuare a sorridere benevolmente.
Dopo qualche secondo Riddle smise di squadrarlo, sebbene sembrasse, se possibile,
ancora più diffidente.
“Chi sei?”
“Te l’ho detto. Io sono il Professor Silente e lavoro in una scuola che si chiama Hogwarts.
Sono venuto qui per offrirti un posto nella mia scuola… la tua nuova scuola, se vorrai
venire.”
La reazione di Riddle a questo fu la più sorprendente. Balzò giù dal letto e indietreggiò
lontano da Silente, furioso.
“Non riuscirai a prenderti gioco di me! Il manicomio, è da lì che vieni, vero? «Professore,»
ma certo… bene, non ci vengo, capito? Quella vecchia gatta è l’unico essere che dovrebbe
andare in manicomio. Non ho fatto niente alla piccola Amy Benson o a Dennis Bishop,
puoi chiederglielo, te lo confermeranno!”
“Non vengo dal manicomio,” disse Silente pazientemente. “Sono un insegnante e, se
vorrai sederti tranquillo, ti racconterò di Hogwarts. Certo, se non vorrai venire alla
scuola, nessuno ti obbligherà…”
“Vorrei vederli provare,” sogghignò Riddle.
“Hogwarts,” continuò Silente, come se non avesse sentito le ultime parole di Tom, “è una
scuola per persone con abilità speciali…”
“Non sono matto!”
“So bene che non sei matto. Hogwarts non è una scuola per pazzi. È una scuola di
magia.”
Silenzio. Riddle era impietrito, nessuna espressione sul suo viso, solo gli occhi si
agitavano avanti e indietro tra quelli di Silente, come se cercasse di scoprire uno dei due
mentire.
“Magia?” ribatté in un soffio.
“Esatto,” disse Silente.
“È… è magia, quello che riesco a fare?”
“Cos’è che puoi fare?”
“Un po’ di tutto,” mormorò Tom. Una rossore di eccitazione stava risalendo il suo collo
fino alle guance incavate. Sembrava febbricitante. “Riesco a far muovere le cose senza
toccarle. Posso far fare agli animali ciò che voglio, senza addestrarli. Possa far succedere
brutte cose alle persone che mi irritano. Posso far loro del male, se lo voglio.”
Le sue gambe stavano tremando. Inciampò e si sedette di nuovo sul letto, fissandosi le
mani, la sua testa chinata come se stesse pregando.
“Sapevo di essere diverso,” bisbigliò alle sue dita tremanti. “Sapevo di essere speciale.
Sempre, sapevo che c’era qualcosa.”
“Be’, avevi ragione,” disse Silente, che non stava più sorridendo, ma guardava Riddle
intensamente. “Tu sei un mago.”
Riddle sollevò la testa. Aveva il viso stravolto. Mostrava un felicità selvaggia, che per
qualche ragione non lo fece diventare più piacevole. Al contrario, i suoi tratti finemente
scolpiti sembravano in qualche modo più grinzosi, la sua espressione quasi bestiale.
“Anche tu sei un mago?”
“Si.”
“Provalo,” disse Riddle subito, nello stesso tono di comando che aveva usato quando
disse, “Dì la verità.”
Silente aggrottò le sopracciglia.
“Se, da come ho capito, stai accettando il tuo posto a Hogwarts…”
“Sicuro che lo accetto!”
“Allora dovrai rivolgerti a me chiamandomi «Professore» o «Signore».”
L’espressione di Tom si indurì per un istante prima di dire, con un’irriconoscibile voce
educata, “Mi scusi, Signore. Volevo dire… per favore, Professore, può mostrarmi…?”
Harry era sicuro che Silente si sarebbe rifiutato, che avrebbe detto a Riddle che ci
sarebbero state molte occasioni per dimostrazioni pratiche a Hogwarts, che si trovavano
in un edificio pieno di Babbani e avrebbero dovuto essere cauti. Con sua grande
sorpresa, invece, Silente estrasse la bacchetta da una tasca interna della giacca, la puntò
verso il malridotto armadio nell’angolo e diede un colpetto casuale alla bacchetta.
L’armadio prese fuoco.
Riddle saltò in piedi. Harry poteva appena biasimarlo per aver strillato per lo shock e per
la rabbia. Tutti i suoi beni materiali erano lì dentro. Ma appena Riddle si girò verso
Silente, le fiamme svanirono, lasciando l’armadio perfettamente intatto.
Riddle guardò con meraviglia il guardaroba e poi Silente, e allora, con bramosia, indicò la
bacchetta. “Dove posso prenderne una?”
“Tutto a suo tempo”, disse Silente. “mi sembra che ci sia qualcosa che sta tentando di
uscire dal tuo armadio.”
Effettivamente si poteva sentire un debole tintinnio provenire dall’interno. Per la prima
volta, Riddle sembrava impaurito.
“Apri la porta.”
Riddle esitò, poi attraversò la stanza ed aprì le ante dell’armadio. Sullo scaffale più alto,
sopra un attaccapanni pieno di vestiti consunti, una piccola scatola di cartone si
agitanva e sbatacchiava come se dentro fossero intrappolati diversi topolini frenetici.
“Tirala fuori,” disse Silente.
Tom tirò giù la scatola tremolante. Sembrava nervoso.
“C’è qualcosa in quella scatola che non dovrebbe essere lì?” chiese Silente.
Ridde lanciò a Silente una lunga, inequivocabile, scaltra occhiata.
“Si, suppongo di si, Signore,” disse infine, con voce atona.
“Aprila.”
Ridde tolse il coperchio e rovesciò il contenuto sul suo letto senza guardarlo. Harry, che
si aspettava qualcosa di più esaltante, vide un mucchietto di piccoli oggetti comuni: tra
di essi, uno yo-yo, un ditale argentato, un’armonica a bocca ossidata. Una volta fuori
dalla scatola, smisero di fremere e rimasero immobili sulle coperte leggere.
“Li restituirai ai legittimi proprietari scusandoti,” disse Silente pacatamente, rimettendo
la bacchetta nella tasca della giacca. “Io saprò se l’avrai fatto. E stai attento: i furti non
sono tollerati a Hogwarts.”
Riddle non sembrava neanche lontanamente imbarazzato; stava ancora fissando
freddamente e scrutando Silente. Alla fine disse con voce piatta, “Si, Signore.”
“A Hogwarts,” continuò Silente, “ti insegneremo non solo a usare la magia, ma anche a
controllarla. Tu hai – inavvertitamente, sono sicuro – adoperato i tuoi poteri in un modo
che non è né insegnato, né tollerato nella nostra scuola. Non sei il primo, e non sarai
l’ultimo, che si è fatto trascinare dalla magia. Ma devi sapere che si può essere espulsi da
Hogwarts e il Ministero della Magia – si, c’è un Ministero – punisce i fuorilegge ancora più
severamente. Tutti i nuovi maghi devono accettare che, entrando nel nostro mondo,
dovranno attenersi alle nostre leggi.”
“Si, Signore,” disse ancora Riddle.
Era impossibile dire cosa stesse pensando. La sua espressione rimase assolutamente
impassibile mentre rimise il piccolo gruzzolo di oggetti rubati nella scatola di cartone.
Appena ebbe finito, si girò verso Silente e disse duramente, “Non ho un soldo.”
“A questo si può rimediare facilmente,” disse Silente, estraendo un portamonete di pelle
dalla tasca. “Esiste un fondo a Hogwarts per i ragazzi che hanno bisogno di aiuto per
comprare libri e vestiti. Dovrai acquistare alcuni libri di incantesimi, magari di seconda
mano, ma…”
“Dove si comprano questi libri?” lo interruppe Riddle, che aveva preso il pesante
borsellino senza ringraziare Silente, e stava esaminando un grasso Galeone d’oro.
“A Diagon Alley,” disse Silente. “Ho qui con me la tua lista dei libri e del materiale
scolastico. Posso aiutarti a trovare tutto…”
“Sta venendo con me?” chiese Riddle, alzando gli occhi.
“Certamente, se tu…”
“Non ho bisogno di Lei,” lo interruppe Riddle. “Sono abituato ad arrangiarmi da solo, giro
da solo per Londra tutte le volte. Come si arriva a questa Diagon Alley… Signore?”
aggiunse, richiamando l’attenzione di Silente.
Harry credeva che Silente avrebbe insistito per accompagnare Riddle, ma ancora una
volta si sorprese. Silente consegnò a Riddle la busta contenente la lista dell’occorrente, e
dopo avergli detto esattamente come raggiungere il Paiolo Magico dall’orfanotrofio, disse,
“Riuscirai a vederlo, nonostante che i Babbani tutt’intorno – le persone non magiche –
non possano. Chiedi di Tom il barista – abbastanza facile da ricordare, visto che porta il
tuo nome…”
Riddle fece una smorfia irritata, come per scacciare una mosca fastidiosa.
“Non ti piace il nome «Tom»?”
“Ci sono molti Tom,” borbottò Riddle. Poi, come se non potesse soffocare la domanda,
come se scoppiasse dalla voglia a dispetto di se stesso, domandò: “Mio padre era un
mago? Anche lui si chiamava Tom Riddle, mi hanno detto.”
“Mi dispiace, non lo so,” disse Silente, con fare gentile.
“Mia madre non poteva essere magica, altrimenti non sarebbe morta,” disse Riddle, più a
se stesso che a Silente. “Doveva essere lui. Quindi… una volta comprate tutte le mie
cose… quando potrò venire a questa Hogwarts?”
“Tutti i dettagli sono scritti nella seconda pergamena nella busta,” disse Silente. “Partirai
dalla Stazione di King’s Cross il primo di settembre. Lì dentro c’è anche un biglietto del
treno.”
Riddle annuì. Silente si alzò in piedi e gli tese ancora una volta la mano. Stringendola,
Riddle disse: “Posso parlare con i serpenti. L’ho scoperto quando andammo in gita in
campagna… mi scoprirono, parlavano con me. È normale per un mago?”
Harry aveva l'impressione che si fosse trattenuto dal rivelare quel suo stranissimo potere
fino a quel momento, credendo di far colpo.
“È insolito,” disse Silente, dopo un momento di esitazione, “ma non senza precedenti.”
Il suo tono era casuale ma i suoi occhi osservavano curiosi il viso di Riddle. Si fermarono
un momento, uomo e ragazzo, scrutandosi a vicenda. Poi la stretta di mano finì. Silente
si fermò sulla porta.
“Arrivederci, Tom. Ci incontreremo a Hogwarts.”
“Penso che basti,” disse il canuto Silente al fianco di Harry, e pochi secondi dopo,
stavano fluttuando di nuovo senza peso attraverso l’oscurità, prima di atterrare
nell’ufficio ai loro giorni.
“Siediti,” disse Silente, toccando terra di fianco ad Harry.
Harry obbedì, la sua mente ancora piena di quello che aveva appena visto.
“Ha capito molto più velocemente di quanto ho fatto io… voglio dire, quando gli disse che
era un mago,” disse Harry. “Non ho creduto a Hagrid subito, quando me lo disse.”
“Si, Riddle era perfettamente pronto a capire di essere – uso le sue parole – «speciale»,”
disse Silente.
“Lei sapeva… allora?”
“Se sapevo di aver appena incontrato il più pericoloso mago di tutti i tempi?” disse
Silente. “No, non avevo idea che sarebbe cresciuto e diventato quello che è ora.
Comunque, ero sicuramente interessato a lui. Tornai a Hogwarts con l’intenzione di
tenerlo d’occhio, cosa che avrei dovuto fare in ogni caso, visto che era solo e senza amici,
ma che, ormai, sentivo di dover fare per ben altri motivi che questo.
“I suoi poteri, come hai sentito, erano sorprendentemente ben sviluppato per un mago
così giovane e – cosa più interessante e sinistra di tutto – aveva già scoperto di avere in
qualche modo la possibilità di controllarli, e aveva iniziato ad utilizzarli coscientemente.
E come hai visto, non erano gli esperimenti accidentali tipici dei giovani maghi: lui stava
già usando la magia contro le altre persone, per spaventare, punire, controllare. Le
piccole storie del coniglio strangolato e dei ragazzini che aveva attirato nella caverna
erano molto allusive… «Posso far loro del male, se lo voglio»…”
“Ed era un rettilofono,” intervenne Harry.
“Si, certamente; un’abilità rara, di quelle presumibilmente connesse con le Arti Oscure,
anche se sappiamo che ci sono rettilofoni anche tra i grandi e i buoni. Infatti, la sua
abilità di parlare con i serpenti non mi ha tanto turbato quanto il suo evidente istinto per
la crudeltà, la riservatezza e il dominio.
“Il tempo si sta ancora prendendo gioco di noi,” disse Silente, indicando il cielo cupo fuori
della finestra. “Ma prima di separarci, voglio farti notare alcune caratteristiche della
scena a cui abbiamo appena assistito, visto che hanno molta influenza sulle questioni si
cui dovremo discutere durante i nostri incontri futuri.
Per prima cosa, spero ti sia accorto della reazione di Riddle quando nominai un'altra
persona che portava il nome «Tom».”
Harry annuì.
“Lì mostrò il suo disprezzo per tutto ciò che lo collegava alle altre persone, tutto ciò che lo
rendeva ordinario. Perfino allora, desiderava essere diverso, differente, famoso. Si liberò
del suo nome, come sai, dopo pochi anni da quella conversazione e creò la maschera di
«Lord Voldemort», dietro la quale è stato nascosto per così tanto tempo.
“Credo che tu abbia anche notato che Tom Riddle era già completamente autosufficiente, riservato e apparentemente senza amici? Non volle aiuto o compagnia nel suo
viaggio a Diagon Alley. Preferì operare da solo. Il Voldemort adulto è uguale. Sentirai
molte dei suoi Mangiamorte vantarsi di avere la sua fiducia, che loro soltanto gli sono
vicini, persino che possono comprenderlo bene. Si ingannano. Lord Voldemort non ha
mai avuto amici, e nemmeno credo che ne abbia mai voluto uno.
“E per finire – spero che tu non sia troppo assonnato fare attenzione a questo, Harry – al
giovane Tom Riddle piaceva collezionare trofei. Hai visto la scatola di oggetti rubati che
aveva nascosto nella sua stanza. Erano stati presi alle vittime della sua prepotenza,
souvenir, se vuoi, di sgradevole uso di un po’ di magia. Tieni a mente questa mania del
collezionismo, sarà molto importante più avanti.
“E adesso è davvero l’ora di andare a letto.”
Harry si alzò in piedi. Mentre attraversava la stanza, i suoi occhi si posarono sul tavolino
sul quale, la volta precedente, era poggiato di Orvoloson Gaunt, ma l’anello non era più
lì.
“Si, Harry?” disse Silente quando Harry si fermò.
"L'anello non c'è più", disse Harry, guardandosi intorno. "Ma credevo che Lei potesse
avere l'armonica a bocca, o qualcosa del genere"
Silente fece un largo sorriso, guardandolo da sopra le sue lenti a mezzaluna.
"Molto astuto, Harry, ma l'armonica è sempre stata soltanto un'armonica".
E con questa enigmatica frase salutò Harry, che lo prese come un'indicazione che la
lezione era terminata.
CAPITOLO QUATTORDICI
FELIX FELICIS
La prima lezione di Harry era Erbologia, il mattino seguente. Non era riuscito, durante la
colazione, a raccontare a Ron ed Hermione della sua lezione con Silente per la paura di
essere ascoltato, ma li informò mentre attraversavano il sentiero erboso verso le serre. Il
brutale vento del fine settimana era cessato. La strana nebbia era tornata tanto che
trovare la strada giusta per le serre sembrava loro un po’ più difficile del solito.
“Wow, che ricordo pauroso, Tu-Sai-Chi da ragazzo,” disse Ron a bassa voce appena
ebbero preso posto attorno al tronco nodoso di uno Snargaluff, che era l’argomento delle
lezioni in quel periodo, ed iniziato ad infilarsi i guanti protettivi. “Ma ancora non capisco
dove Silente voglia andare a parare mostrandoti tutto ciò. Voglio dire, è interessante e
tutto, è vero, ma a che serve?”
“Non lo so,” rispose Harry, indossando un camice di gomma. “Ma ha detto che tutto è
importante per aiutarmi a sopravvivere.”
“Io penso che sia affascinante,” disse Hermione seria. “Ha perfettamente senso sapere il
più passibile su Voldemort. In quale altro modo puoi scoprire i suoi punti deboli?”
“Allora, com’è stata l’ultima festa di Slughorn?” domandò Harry confusamente mentre
ancora infilava il camice di gomma.
“Oh, è stato abbastanza divertente, davvero,” rispose Hermione infilandosi gli occhiali
protettivi. “Voglio dire, si è messo a pontificare un po’ sui suoi ex favoriti famosi e si è
messo ad adulare spudoratamente McLaggen per le conoscenze della sua famiglia, ma
abbiamo mangiato veramente bene e ci ha presentato Gwenog Jones.”
“Gwenog Jones?” chiese Ron, gli occhi spalancati dietro gli occhiali protettivi. “Quella
Gwenog Jones? Il capitano delle Arpie di Holyhead?”
“Proprio lei,” rispose Hermione. “Personalmente, credo che sia un po’ troppo piena di sé,
ma…”
“Avete chiacchierato abbastanza!” intimò la Professoressa Sprite bruscamente, passando
indaffarata e severa. “Siete indietro, gli altri hanno tutti già iniziato e Neville ha già
raccolto il suo primo baccello!”
Si voltarono a guardare. Com’era prevedibile, Neville era seduto al suo posto e sfoggiava
un labbro sanguinante e diversi brutti graffi su un lato del viso, ma teneva stretto un
frutto grigio, delle dimensioni di un pompelmo, che pulsava sgradevolmente.
“Certo, Professoressa, iniziamo subito!” disse Ron, continuando silenziosamente, appena
lei si fu allontanata, “Avremmo dovuto usare il Muffliato, Harry.”
“No, affatto!” Obiettò Hermione subito, sembrando contraria, come sempre, a qualsiasi
cosa avesse a che fare con il Principe Mezzosangue e le sue formule. “Be’, andiamo…
diamoci da fare…”
Lanciò agli altri due uno sguardo preoccupato e subito tutti e tre tirarono un profondo
respiro e strinsero tra le mani il tronco nodoso che avevano davanti.
Questo prese vita immediatamente. Lunghi viticci spinosi simili a rovi vennero fuori dalla
cima e frustarono l’aria. Uno di essi s’aggrovigliò ai capelli di Hermione e Ron lo ricacciò
indietro con un paio di cesoie. Harry ebbe successo nell’agguantare un paio di viticci e
legarli insieme. Un buco si aprì al centro dei rami simili a tentacoli. Hermione infilò
coraggiosamente il braccio all’interno del buco che le si richiuse attorno al gomito come
una trappola. Harry e Ron tirarono e piegarono i viticci, costringendo il buco a riaprirsi in
modo da liberare il braccio di Hermione, che lo estrasse stringendo tra le dita un baccello
identico a quello di Neville. Immediatamente i viticci spinosi rientrarono nel tronco
nodoso che tornò ad assumere l’aspetto di un innocente pezzo di legno morto.
“Sai, non credo mi piacerebbe avere uno di questi in giardino, quando avrò una casa
mia,” affermò Ron sollevandosi gli occhiali sulla fronte ed asciugandosi il sudore dal
volto.
“Passami una bacinella,” disse Hermione tenendo il baccello pulsante con il braccio teso.
Harry ne prese una e lei vi lasciò cadere il baccello con uno sguardo disgustato.
“Non essere schizzinosa, spremilo, è meglio se sono freschi!” consigliò la Professoressa
Sprite.
“In ogni caso,” riprese Hermione, continuando la loro conversazione interrotta come se
non fosse appena stata attaccata da un pezzo di legno, “Slughorn sta organizzando una
festa di Natale, Harry, e non avrai modo di scansarla perché questa volta mi ha chiesto di
controllare le tue sere libere, in modo da poterla fissare per una sera in cui sia certo che
tu possa venire.”
Harry gemette. Ron, che nel frattempo stava tentando di far aprire il baccello nella
bacinella stringendolo tra le mani, premendovi sopra e schiacciandolo con tutto il peso
del corpo, sibilò di rabbia, “Si tratta di un’altra festa solo per i favoriti di Slughorn, vero?”
“Solo per lo Slug Club, sì,” rispose Hermione.
Il baccello schizzò via dalle dita di Ron, colpì la vetrata della serra, rimbalzò sulla nuca
della Professoressa Sprite e le fece cadere il vecchio cappello macchiato. Harry s’affrettò a
recuperarlo. Tornato al tavolino, sentì Hermione che sussurrava: “Guarda, io non ho mai
pronunciato le parole «Slug Club»…”
“Slug Club,” ripeté Ron con un ghigno degno di Malfoy. “Patetico. Be’, spero che vi
piaccia la festa. Perché non cerchi di andarci con McLaggen, così che Slughorn vi elegga
Re e Regina dello Slug…”
“Possiamo portare degli ospiti,” interruppe Hermione, che per qualche motivo era
arrossita fino a diventare di un ardente color scarlatto, “e intendevo invitare te, ma se
credi che la festa sia tanto stupida, allora non ci provo nemmeno!”
Harry desiderò improvvisamente che il baccello se ne schizzasse lontano, cosicché
dovesse per necessità non stare seduto tra loro due. Senza che entrambi si accorgessero
della cosa afferrò, la bacinella che conteneva il baccello e cominciò a tentare di aprirlo nel
modo più rumoroso e più energico possibile, ma sfortunatamente poteva ancora sentire
ogni parola della loro conversazione.
“Stavi per chiederlo a me?” Chiese Ron, questa volta con una voce completamente
diversa.
“Sì,” rispose Hermione con rabbia. “Ma ovviamente, se preferisci che ci vada con
McLaggen…”
Ci fu una pausa durante la quale Harry continuò a colpire il resistente baccello con una
paletta da giardinaggio.
“No, non lo preferisco,” sussurrò Ron con voce molto pacata.
Harry mancò il baccello e colpì la bacinella che si ruppe.
“Reparo,” pronunciò rudemente, colpendo i pezzi della bacinella con la bacchetta, e
questi si riunirono tornando integri. Il fragore, comunque, sembrava aver fatto sì che Ron
ed Hermione tornassero a rendersi conto della sua presenza. Hermione sembrò
innervosita ed immediatamente iniziò a voltare le pagine della sua copia di Piante
Carnivore del Mondo, alla ricerca del modo corretto di spremere un baccello di
Snargaluff. Ron, da parte sua, sembrava imbarazzato ma anche soddisfatto di se stesso.
“Dammelo, Harry,” disse Hermione in fretta. “Qui dice che dovremmo pungerlo con
qualcosa di affilato…”
Harry le passò il baccello nella bacinella e lui e Ron infilarono di nuovo gli occhiali
protettivi sugli occhi e agguantarono il tronco.
Non si sentiva veramente sorpreso, pensò Harry, combattendo contro un viticcio spinoso
che cercava di strangolarlo. Aveva avuto sentore che qualcosa del genere sarebbe potuto
accadere prima o poi. Non era sicuro, però, dei suoi sentimenti al riguardo… lui e Cho
erano ancora imbarazzati nel guardarsi l’un l’altro o di parlarsi da soli. Cosa sarebbe
successo se Ron ed Hermione si fossero messi insieme per poi dividersi? La loro amicizia
sarebbe sopravvissuta? Harry ricordò quelle poche settimane al terzo anno in cui non si
erano più parlati. Non gli era piaciuto cercare di accorciare le distanze tra loro. E poi,
cosa sarebbe successo se non si fossero divisi? Cosa sarebbe successo se fossero
diventati come Bill e Fleur e fosse stato terribilmente imbarazzante restare in loro
presenza, tanto da spingerlo ad allontanarsi una volta per tutte?
“Preso!” urlò Ron, tirando fuori un secondo baccello dal tronco proprio mentre Hermione
riusciva ad aprire il primo tanto da riempire la bacinella di piccoli bulbi pulsanti che
sembravano pallidi vermi verdi.
Il resto della lezione passò senza che fosse più citata la festa di Slughorn. Benché Harry
osservasse i suoi due amici con maggiore attenzione durante i giorni successivi, Ron ed
Hermione non sembravano per nulla diversi dal solito, eccetto che erano un po’ più
gentili l’uno con l’altro di quanto lo fossero normalmente. Harry suppose di dover solo
aspettare e vedere cosa sarebbe accaduto sotto l’influenza della Burrobirra, nelle luci
fioche della stanza di Slughorn la notte della festa. Nel frattempo, comunque, aveva
preoccupazioni molto più urgenti.
Katie Bell era ancora all’ Ospedale di S.Mungo senza alcuna previsione che ne potesse
uscirne, il che significava che la promettente squadra di Quidditch, quella che Harry
stava allenando con tanta cura da settembre, ora aveva un Cacciatore in meno. Aveva
rimandato la sostituzione di Katie nella speranza del suo ritorno, ma la loro prima partita
contro Serpeverde si approssimava e, finalmente, dovette ammettere che lei non sarebbe
tornata in tempo per giocare.
Harry non credeva di dover tenere un’altra selezione completa di tutta la Casa. Con un
disagio che aveva poco a che fare con il Quidditch, chiamò da parte Dean Thomas alla
fine di una lezione di Trasfigurazione. La maggior parte della classe era già andata via,
tuttavia diversi uccellini gialli cinguettanti svolazzavano ancora per l’aula, tutti creazione
di Hermione. Nessun altro di loro era riuscito a far comparire dal nulla più di qualche
piuma.
“Sei ancora interessato a giocare come Cacciatore?”
“Cos…? Sì, naturalmente!” rispose Dean eccitato. Oltre le spalle di Dean, Harry vide
Seamus Finnigan sbattere con irritazione i libri nella cartella. Uno dei motivi per cui
Harry avrebbe preferito non dover chiedere a Dean di giocare, era proprio che questo non
sarebbe piaciuto a Seamus. D’altra parte lui doveva fare ciò che era meglio per la
squadra, e Dean aveva volato molto meglio di Seamus alle selezioni.
“Bene allora, sei dei nostri,” confermò Harry. “Ci sarà un allenamento stasera, alle sette
in punto.”
“Perfetto,” disse Dean. “Evviva, Harry! Accidenti, non vedo l’ora di dirlo a Ginny!”
Corse via dalla stanza lasciando Harry solo con Seamus, un momento scomodo che
diventò ancora più difficile quando una cacca d’uccello, di uno dei canarini di Hermione
che svolazzava su di loro, si spiaccicò sulla testa di Seamus.
Seamus non era il solo scontento per la scelta della sostituzione di Katie. C’erano molti
brontolii in Sala Comune circa il fatto che, con questa scelta di Harry, ora erano due i
suoi compagni di classe che facevano parte della squadra. Poiché Harry aveva sopportato
borbottii ben peggiori durante la sua carriera scolastica, non era particolarmente
infastidito ma, nello stesso tempo, sentiva aumentare la pressione per una vittoria nella
prossima partita contro Serpeverde. Se Grifondoro avesse vinto, Harry sapeva che tutta
la Casa avrebbe dimenticato le critiche ed avrebbe giurato di aver sempre saputo di aver
di fronte una grande squadra. Se avessero perso… be’, pensò Harry amaramente, aveva
già sopportato altri borbottii sgradevoli.
Harry non ebbe alcuna ragione per rimpiangere la sua scelta quando vide volare Dean
quella sera. Si affiatò veramente bene con Ginny e Demelza. I battitori, Peakes e Coote,
miglioravano ogni volta. L’unico problema era Ron.
Harry aveva sempre saputo che Ron era un giocatore incostante per mancanza di sangue
freddo e sicurezza e, sfortunatamente, la prospettiva incombente dell’incontro di apertura
della stagione sembrava aver messo in evidenza tutte le sue vecchie esitazioni. Dopo aver
lasciato entrare una mezza dozzina di tiri, la maggior parte dei quali segnati da Ginny, la
sua tecnica divenne sempre più rozza, fino a quando non colpì sulla bocca Demelza
Robins che gli si avvicinava.
“È stato un incidente, mi dispiace, Demelza, mi dispiace veramente!” Gridò Ron dopo
averla vista scendere a zigzag fino a terra gocciolando sangue ovunque. “Ero solo…”
“Preso dal panico,” disse Ginny rabbiosamente, atterrando al fianco di Demelza ed
esaminandole il labbro gonfio. “Ron, cretino, guarda in che stato è!”
“Posso sistemarla,” affermò Harry, atterrando al lato delle due ragazze, puntando la
bacchetta verso la bocca di Demelza e dicendo “Episkey.” “E Ginny, non chiamare Ron
cretino, non sei tu il capitano della squadra…”
“Be’, tu sembravi troppo occupato per chiamarlo cretino ed ho pensato che qualcuno se
ne dovesse far carico…”
Harry si sforzò di non ridere.
“In volo, tutti, forza…”
In complesso, fu uno dei peggiori allenamenti di tutto il trimestre, ma Harry aveva
l’impressione che la franchezza non sarebbe stata una buona scelta quando erano così
prossimi alla partita.
“Buon lavoro, tutti, credo proprio che schiacceremo Serpeverde,” disse per fare coraggio,
e Cacciatori e Battitori andarono via sembrando ragionevolmente contenti di se stessi.
“Ho giocato come un sacco di letame di Drago,” si lamentò Ron, con voce cupa, appena la
porta si fu chiusa alle spalle di Ginny.
“No, non è vero,” disse Harry con fermezza. “Sei il miglior portiere che ho provato, Ron. Il
tuo unico problema è il sangue freddo.”
Continuò con gli incoraggiamenti per tutto il tragitto di ritorno al castello e, nel periodo
che impiegarono per raggiungere il secondo piano, Ron sembrò appena un po’ di umore
migliore. Nel momento in cui Harry si trovò a spostare l’arazzo che nascondeva la solita
scorciatoia per la Torre dei Grifondoro, però, si ritrovarono a fissare Dean e Ginny
talmente avvinghiati in un abbraccio strettissimo ed in un bacio ardente che sembravano
incollati l’uno all’altro.
Fu come se qualcosa di grosso e scaglioso si fosse risvegliato nello stomaco di Harry,
lacerandolo dall’interno. Gli sembrava che sangue caldo gli avesse inondato il cervello,
tanto da cancellargli qualsiasi pensiero sostituendolo con un bisogno urgente di colpire
Dean con fatture tali da ridurlo in gelatina. Combattendo contro questa improvvisa follia,
sentì la voce di Ron come se giungesse da molto distante.
“Ehi!”
Dean e Ginny si separarono e si voltarono.
“Che?” Esclamò Ginny.
“Non voglio trovare mia sorella che sbaciucchia qualcuno in pubblico!”
“Questo corridoio era deserto finché non sei arrivato tu!” Protestò Ginny.
Dean sembrava imbarazzato. Lanciò verso Harry un sorrisetto ambiguo che lui non
restituì, come se il neonato mostro dentro di lui stesse ruggendo per ottenere una
immediata esclusione di Dean dalla squadra.
“Ehm… andiamo, Ginny,” sussurrò Dean, “torniamo in Sala Comune…”
“Vai tu!” Intimò Ginny. “Devo scambiare due parole con mio fratello!”
Dean andò via sembrando non del tutto dispiaciuto di lasciare la scena.
“Bene,” esclamò Ginny, allontanando dal viso i lunghi capelli rossi e fissando Ron,
“chiariamo le cose una volta per tutte. Non sono affari tuoi con chi sto e cosa faccio,
Ron…”
“Sì che lo è!” Replicò Ron, appena arrabbiato. “Credi che mi piaccia che la gente creda
che mia sorella sia…”
“Sia cosa?” Urlò Ginny, sollevando la bacchetta. “Sia cosa, esattamente?”
“Non vuol dire nulla, Ginny…” s’intromise Harry senza pensarci, benché il mostro dentro
di lui ruggisse la sua approvazione alle parole di Ron.
“Oh, Certo che vuol dire qualcosa!” Si adirò lei rivolto ad Harry. “Solo perché lui non ha
mai sbaciucchiato nessuno nella sua vita, solo perché il miglior bacio che ha avuto è
stato quello di zia Muriel…”
“Chiudi il becco!” Ringhiò Ron, diventando prima rosso e poi marrone.
“Per niente!” Urlò Ginny arrabbiatissima. “Ti ho visto come fai con Flemma, sperando che
ti dia un bacetto sulla guancia ogni volta che la vedi, sei patetico! Se trovassi qualcuna
da sbaciucchiare anche tu, non faresti tanto caso a quello che fanno tutti gli altri!”
Ron sollevò la bacchetta a sua volta. Harry si frappose rapidamente tra i due.
“Non sai di che stai parlando!” Strepitò Ron, cercando di colpire direttamente Ginny
aggirando Harry che, ora, era davanti a lei a braccia aperte. “Solo perché non lo faccio in
pubblico…!”
Ginny gli urlò una risata in faccia, tentando di spingere Harry di lato.
“Chi hai baciato, Leotordo, vero? Oppure hai una foto di zia Muriel nascosta sotto il
cuscino?”
“Tu…”
Un lampo di luce arancione volò sotto il braccio sinistro di Harry e mancò Ginny di pochi
centimetri. Harry spinse Ron contro il muro.
“Non fare lo stupido…”
“Harry ha sbaciucchiato Cho Chang!” Urlò ancora Ginny, che adesso sembrava prossima
alle lacrime. “Ed Hermione ha sbaciucchiato Victor Krum, solo per te sembra che sia
qualcosa di disgustoso, Ron, e questo solo perché hai tanta esperienza quanto un
dodicenne!”
Detto questo, scappò via come una furia. Harry lasciò andare Ron immediatamente.
Aveva uno sguardo micidiale. Entrambi restarono fermi, respirando affannosamente,
finché Mrs.Purr, la gatta di Gazza, non fece la sua comparsa dietro un angolo, rompendo
la tensione.
“Andiamo,” disse Harry appena il suono dei passi strascicati di Gazza gli arrivò alle
orecchie.
Percorsero di corsa le scale ed il corridoio del settimo piano. “Ehi, fuori dai piedi!” Sbraitò
Ron ad una ragazzina che fece una salto dallo spavento e lasciò cadere una bottiglia di
uova di rospo.
Harry notò appena il suono del vetro che si rompeva. Era disorientato, stordito, tanto che
essere colpito da un fulmine non doveva essere molto diverso. È solo perché è la sorella
di Ron, diceva a sé stesso. Non ti è piaciuto vederla mentre baciava Dean solo perché è la
sorella di Ron…
Senza che fosse voluta, un’immagine gli si formò da sola nella mente: l’immagine dello
stesso corridoio deserto con lui che baciava Ginny al posto… il mostro che aveva nel
petto fece le fusa… ma in quel momento vide Ron aprire l’arazzo e impugnare la
bacchetta contro Harry, urlando cose come: “Hai tradito la mia fiducia” … “Ti credevo un
amico” …
“Credi che Hermione abbia veramente sbaciucchiato Krum?” Chiese Ron bruscamente
mentre si avvicinavano alla Signora Grassa. Harry assunse un’aria colpevole e si distolse
con violenza da un’immagine fantasiosa di un corridoio dove non compariva Ron e lui e
Ginny erano soli a…
“Cosa?” disse frastornato. “Oh… ehm…”
La risposta onesta sarebbe stata “sì,” ma non si sentiva di dirgliela. In ogni caso, Ron
sembrò desumere il peggio alla vista dell’espressione di Harry.
“Dilligrout,” grugnì cupamente verso la Signora Grassa, e s’infilarono attraverso il buco
del ritratto nella Sala Comune.
Nessuno dei due citò più Ginny o Hermione. Quella sera a stento si parlarono, invece, ed
andarono a dormire in silenzio, ciascuno assorto nei suoi pensieri.
Harry restò sveglio a lungo, lo sguardo fisso alla stoffa del suo letto a baldacchino mentre
cercava di convincersi che i suoi sentimenti verso Ginny erano solo quelli vecchi di
fratellanza. Non erano vissuti come fratello e sorella per tutta l’estate, giocando a
Quidditch, prendendo in giro Ron e ridendo di Bill e Flemma? Conosceva Ginny da
quattro anni, ora… era naturale che si sentisse protettivo… naturale che gli fosse cara…
avrebbe voluto fare a pezzi Dean per averla baciata… no… avrebbe dovuto tenere a bada
questi particolari sentimenti fraterni…
Ron eruppe un in un sonoro russare grugnante.
Lei è la sorella di Ron, si disse Harry risoluto. La sorella di Ron. Lei è fuori portata. Non
avrebbe messo a rischio la sua amicizia con Ron per nulla al mondo. Diede un pugno al
cuscino per renderlo più comodo ed aspettò che gli venisse sonno, cercando con tutte le
sue forze di evitare che i suoi pensieri si dirigessero in alcun modo verso Ginny.
Harry si svegliò, il mattino successivo, sentendosi leggermente intontito e confuso da una
serie di sogni nei quali Ron lo picchiava con una mazza da Battitore ma, prima di
mezzogiorno, si trovò ad aver felicemente sostituito il Ron del sogno con quello reale che,
non solo guardava con disprezzo Dean e Ginny, ma trattava una risentita e sconcertata
Hermione con una glaciale e beffarda indifferenza. C’era di più, sembrava che nella notte
Ron fosse diventato tanto permaloso ed aggressivo quanto un tipico Schiopodo
Sparacoda. Harry passò l’intera giornata cercando di istillare pace fra Ron ed Hermione,
senza alcun risultato. Alla fine, Hermione se ne andò a letto completamente indignata e
Ron si ritirò impettito nel dormitorio dei ragazzi dopo aver imprecato irosamente contro
degli spaventatissimi ragazzini del primo anno colpevoli di averlo guardato.
Con grande sgomento di Harry, la recente aggressività di Ron non si logorò nei giorni
successivi. Ancora peggio, essa coincise con un ulteriore peggioramento nelle sue
prestazioni come Portiere, cosa che lo fece diventare ancora più aggressivo tanto che,
nell’allenamento finale di Quidditch prima della partita di Sabato, lui lasciò passare ogni
singolo tiro scagliatogli contro dai Cacciatori e, comunque, urlò contro tutti con tanto
astio da ridurre Demelza Robins in lacrime.
“Stai zitto e lasciala in pace!” gli urlò Peakes, che era alto circa i due terzi di Ron, ma
chiaramente era armato della pesante mazza.
“BASTA!” ringhiò Harry, che aveva notato Ginny lanciare un’occhiataccia in direzione di
Ron e ne ricordava la reputazione di essere molto abile nello scagliare la Fattura
Orcovolante. Harry accelerò per intervenire prima che le cose gli sfuggissero di mano.
“Peakes, vai a mettere a posto i Bolidi. Demelza, tirati su, hai giocato veramente bene,
oggi, Ron…” aspettò che il resto della squadra si fosse allontanato abbastanza prima di
continuare, “sei il mio migliore amico, ma se continui a litigare con gli altri in questo
modo, ti caccio dalla squadra immediatamente.”
Per un attimo fu convinto che Ron potesse picchiarlo, ma accadde qualcosa di ancora
peggiore: Ron sembrò accasciarsi sulla sua scopa; tutta la sua combattività si dileguò
mentre dichiarava, “Mi dimetto. Sono una schiappa.”
“Non sei una schiappa e non accetto le dimissioni!” gli rispose Harry ferocemente,
afferrando Ron per il bavero della veste. “Puoi parare tutto quando sei in forma, è un
problema mentale quello che hai!”
“Stai dicendo che sono pazzo?”
“Già, potrebbe anche essere!”
Si fissarono l’un l’altro per qualche attimo, poi Ron scosse stancamente la testa.
“So che non hai più tempo per trovare un altro portiere, così giocherò domani, ma se
perdiamo, e così sarà, me ne andrò dalla squadra.”
Nulla di ciò che disse Harry riuscì a fargli cambiare idea. Tentò di sollevare la fiducia di
Ron durante tutta la cena, ma Ron era troppo impegnato ad essere irritato e scontroso
con Hermione per notarlo. Harry insistette ancora in Sala Comune, quella sera, ma la
sua affermazione che tutta la squadra sarebbe stata sconvolta se Ron avesse lasciato fu
annullata dal fatto che il resto della squadra si era riunita nell’angolo opposto e,
chiaramente, borbottava e lanciava verso Ron occhiate malevole. Alla fine, Harry tentò di
nuovo assumendo un atteggiamento arrabbiato, sperando di indurre Ron ad una
reazione di sfida, nella speranza che lo aiutasse a parare i tiri, ma anche questa strategia
non sembrò funzionare meglio degli incoraggiamenti. Ron andò a letto demoralizzato e
disperato come sempre.
Harry rimase sveglio per lungo tempo nell’oscurità. Non voleva perdere l’imminente
partita. Non solo era la sua prima partita da Capitano, ma era più che risoluto a battere
Draco Malfoy a Quidditch considerato che non riusciva a provare i sospetti che aveva su
di lui. Se Ron avesse giocato come aveva fatto negli ultimi due allenamenti, però, le loro
possibilità di vittoria erano tremendamente scarse…
Se solo ci fosse stato qualcosa che avesse permesso a Ron di tirarsi su… di farlo giocare
al massimo della forma… qualcosa che avesse assicurato a Ron una giornata veramente
fortunata…
Ed Harry trovò la risposta di colpo, un improvviso, magnifico, lampo di genio.
La colazione fu la solita faccenda irritante, la mattina successiva. I Serpeverde
fischiarono e protestarono sonoramente all’ingresso in Sala Grande di ciascun membro
della squadra di Grifondoro. Harry alzò lo sguardo al soffitto e vide un limpido cielo
azzurro: un buon segno.
Il tavolo dei Grifondoro, una massa compatta di rosso e oro, acclamò all’avvicinarsi di
Harry e Ron. Harry sorrise e salutò con la mano. Ron stiracchiò un debole sorriso e
scosse la testa.
“Coraggio, Ron!” Incitò Lavanda. “Lo so che sarai bravissimo!”
Ron la ignorò.
“The?” Gli chiese Harry, “Caffè? Succo di Zucca?”
“Niente,” rispose Ron depresso, addentando di malumore un pezzettino di toast.
Pochi minuti dopo giunse Hermione, che era così stanca dei recenti comportamenti
sgradevoli di Ron, da non scendere più a colazione con loro, fermandosi lungo il tavolo
alla loro altezza.
“Come vi sentite voi due?” Chiese a titolo di tentativo, gli occhi fissi sulla nuca di Ron.
“Bene,” rispose Harry, che era concentrato nel preparare un bicchiere di succo di zucca
per Ron. “Ecco, Ron. Bevi.”
Ron aveva appena avvicinato il bicchiere alle labbra, che Hermione intimò con urgenza.
“Non berla, Ron!”
Harry e Ron si voltarono insieme a guardarla.
“Perché no?” Chiese Ron.
Ora Hermione fissava Harry come se non potesse credere ai suoi occhi.
“Ci hai messo qualcosa, in quella bevanda.”
“Scusa?” Reagì Harry.
“Mi hai sentita. Ti ho visto. Hai appena versato qualcosa nella bevanda di Ron. Avevi una
bottiglietta in mano, poco fa!”
“Non capisco di cosa tu stia parlando,” rispose Harry, spingendo la bottiglietta sul fondo
della tasca.
“Ron, ti avverto, non berla!” Intimò di nuovo Hermione, allarmata, ma Ron sollevò il
bicchiere, lo svuotò in un sorso ed esclamò, “Smettila di tiranneggiare su di me,
Hermione.”
Lei sembrava scandalizzata. Abbassandosi in modo che solo Harry potesse sentirla sibilò,
“Potresti essere espulso per questo. Non avrei mai creduto che tu potessi fare questo,
Harry!”
“Senti chi parla,” gli sussurrò lui di rimando. “Hai Confuso qualcun altro ultimamente?”
Lei s’allontanò da loro come una furia procedendo lungo il tavolo. Harry la vide
allontanarsi senza provare alcun dispiacere. Hermione non aveva mai compreso quanto il
Quidditch fosse un affare serio. Si voltò a guardare Ron che stava facendo schioccare le
labbra.
“Si avvicina l’ora,” disse Harry allegramente.
Il prato gelato scricchiolava sotto le loro scarpe mentre procedevano veloci verso lo
stadio.
“Siamo abbastanza fortunati ad avere un tempo così buono, eh?” Chiese Harry a Ron.
“Già,” rispose Ron che sembrava pallido e malaticcio.
Ginny e Demelza avevano già indossato la loro divisa da Quidditch ed aspettavano nello
spogliatoio.
“Le condizioni sembrano ideali,” osservò Ginny, ignorando Ron. “Prova a indovinare? Il
Cacciatore dei Serpeverde, Vaisey… ha preso un Bolide in testa ieri durante il loro
allenamento, e gli fa troppo male per poter giocare! E ancora meglio di questo… anche
Malfoy è malato!”
“Cosa?” Esclamò Harry ruotandosi di scatto per guardarla. “È malato? Cos’ha che non
va?”
“Non ne ho idea, ma per noi è il massimo,” disse Ginny radiosa. “Faranno giocare Harper
al suo posto. È nel mio anno ed è un idiota.”
Harry le rispose sorridendo vagamente ma, mentre indossava la sua divisa scarlatta, la
mente era molto distante dal Quidditch. Già una volta Malfoy aveva fatto finta di non
poter giocare a causa di una ferita, ma in quella occasione si era assicurato che l’intera
partita fosse rimandata fino al momento in cui lui fosse in condizioni di potersi riunire
alla squadra dei Serpeverde. Perché ora era così pronto a consentire di far giocare un
sostituto? Era veramente ammalato o simulava?
“Strano, no?” Disse sottovoce a Ron. “Il fatto che non giochi Malfoy?”
“Fortuna, la chiamerei,” disse Ron, sembrando un pizzico più vivace. “Anche Vaisey fuori,
è il loro miglior tiratore, non ci avrei mai creduto… Ehi!” Esclamò all’improvviso
bloccandosi nell’atto di infilarsi uno dei guanti da Portiere fissando Harry.
“Che c’è?”
“Io… tu…” balbettò Ron come se avesse perso la voce, sembrando insieme spaventato ed
eccitato. “La mia bevanda… il mio succo di zucca… non è che…?”
Harry sollevò le sopracciglia e non disse nulla eccetto, “Cominciamo tra cinque minuti,
faresti meglio a spicciarti con quelle scarpe.”
Uscirono sul campo dirigendosi verso le tumultuose grida ed i fischi. Un’estremità dello
stadio era una massa solida di rosso e oro, l’altra un mare di verde e argento. Anche
molti Tassorosso e Corvonero s’erano schierati. Nel mezzo di quelle urla ed applausi,
Harry poteva distinguere chiaramente il ruggito del famoso cappello a testa di leone di
Luna Lovegood.
Harry fece qualche passo verso Madama Bumb, l’arbitro, che aspettava pronta a lasciar
uscire le palle dalla cassa.
“I Capitani si stringano la mano,” disse lei, e ad Harry fu schiacciata la mano dal nuovo
capitano dei Serpeverde, Urquhart. “Sulle scope. Al mio fischio… tre… due… uno…”
Al fischio, Harry e i compagni lasciarono di scatto il suolo gelato e partirono.
Harry volò in alto lungo il perimetro del campo, cercando il Boccino e tenendo d’occhio
Harper, che procedeva a zigzag lontano da lui. Poi s’inserì una voce molto più stridula e
differente da quella del solito commentatore.
“Bene, eccoci, e credo che siamo tutti sorpresi dalla squadra che Potter ha messo insieme
quest’anno. Molti credevano che, dopo l’incostante prestazione di Ronald Weasley come
portiere lo scorso anno, potesse essere stato escluso dalla squadra, ma evidentemente la
stretta amicizia personale con il Capitano può aiutare…”
Queste parole furono accolte con beffe ed applausi dall’estremità Serpeverde del campo.
Harry fece ruotare di scatto la scopa per guardare il podio del commentatore. Era
occupato da un ragazzo magro alto, biondo e con il naso all’in su che parlava nel
megafono magico in precedenza appannaggio di Lee Jordan. Harry riconobbe Zacharias
Smith, un giocatore di Tassorosso che lui detestava di cuore.
“Oh, ed ecco il primo tentativo di goal da parte dei Serpeverde, è Urquhart che sfreccia
per i campo e…”
Lo stomaco di Harry si attorcigliò.
“… parata di Weasley, bene, si è deciso ad essere un po’ fortunato, qualche volta,
credo…”
“Hai ragione, Smith, lo è,” mormorò Harry, sogghignando a se stesso mentre si infilava
tra i Cacciatori con gli occhi attenti a cogliere un qualunque segno dell’elusivo Boccino.
Dopo un quarto d’ora di gioco, Grifondoro vinceva sessanta a zero e Ron aveva effettuato
alcuni salvataggi veramente spettacolari, alcuni dei quali proprio con la punta delle dita,
e Ginny aveva segnato quattro delle sei reti dei Grifondoro. Questo aveva posto fine a
tutte le congetture di Zacharias sulla presenza in squadra dei due Weasley solo perché
preferiti da Harry, iniziando invece con Peakes e Coote.
“Naturalmente, Coote non è della statura usuale per un Battitore,” disse Zacharias
altezzosamente, “che in genere sono un po’ più muscolosi…”
“Spediscigli un bolide!” Gridò Harry verso Coote sfrecciandogli vicino, ma Coote,
sogghignando sonoramente, decise invece di spedire il Bolide successivo verso Harper
che stava giusto incrociando Harry dalla direzione opposta. Ad Harry fece piacere sentire
il tump soffocato che indicava che il Bolide aveva raggiunto il bersaglio.
Sembrava che i Grifondoro non potessero sbagliare. Segnarono più e più volte e,
dall’altro lato del campo, Ron parava tiri con apparente facilità. In quel momento
sorrideva e, quando il pubblico applaudì una parata particolarmente buona con un
vivace coro della vecchia canzone Weasley è il Nostro Re, lui fece finta di dirigerlo
dall’alto.
“Crede di essere speciale oggi, eh?” sibilò una voce maligna, ed Harry fu quasi scalzato
dalla scopa quando Harper gli venne addosso duramente e deliberatamente. “Quel tuo
amico traditore del sangue…”
Madama Bumb era voltata di spalle, e benché quelli del Grifondoro urlassero irati, nel
tempo che le ci volle per voltarsi, Harper era già fuggito via. Con la schiena che gli doleva,
Harry lo rincorse determinato a speronarlo a sua volta…
“Credo che Harper di Serpeverde abbia visto il Boccino!” urlò Zacharias Smith attraverso
il megafono. “Sì, certamente ha visto qualcosa che Potter non ha scorto!”
Harry pensò che Smith fosse un vero idiota, non aveva visto lo scontro? Un secondo
dopo, però, lo stomaco gli sembrò ritirarsi altrove nel cielo… Smith aveva ragione ed
Harry torto: Harper non era fuggito in una direzione a caso. Aveva notato qualcosa che
Harry aveva mancato: il Boccino fuggiva velocemente in alto, scintillando luminoso
contro il limpido cielo azzurro.
Harry accelerò. Il vento gli fischiava nelle orecchie tanto da coprire il suono del
commento di Smith e del pubblico, ma Harper era ancora avanti a lui, e il Grifondoro
conduceva per soli cento punti. Se Harper lo avesse preso per primo Grifondoro avrebbe
perso… e Harper era metri avanti a lui e già col braccio teso…
“Ehi, Harper!” Urlò Harry disperato. “Quanto ti ha pagato Malfoy per giocare al suo
posto?”
Non seppe mai cosa lo avesse spinto a dire quelle parole, ma Harper ebbe un momento di
indecisione. Mancò il Boccino, lasciandoselo sfuggire tra le dita e superandolo. Harry si
slanciò verso la minuscola palla svolazzante e la prese.
“SI!” gridò Harry facendo un giro della morte e precipitandosi verso terra, il Boccino in
alto nella mano. Appena il pubblico comprese cosa era accaduto, un urlo immane lo
raggiunse fin quasi a coprire il fischio che segnalava la fine dell’incontro.
“Ginny, dove vai?” urlò Harry che si trovava stretto in un abbraccio a mezz’aria con il
resto della squadra, ma Ginny volò oltre velocemente finché, con un fragore allarmante,
si abbatté contro il podio del commentatore. Mentre il pubblico urlava e rideva, la
squadra dei Grifondoro atterrò al lato del mucchio di frammenti di legno sotto i quali
Zacharias si muoveva debolmente. Harry sentì Ginny chiedere scusa ad un’adirata
Professoressa McGranitt. “Ho dimenticato di frenare, Professoressa, mi spiace.”
Ridendo, Harry si liberò del resto della squadra e abbracciò Ginny, ma la lasciò subito.
Evitando il suo sguardo, si gettò sulle spalle di Ron che esultava come se, dimenticata
ogni ostilità, la squadra di Grifondoro lasciasse il campo ognuno nelle braccia dell’altro,
colpendo l’aria e salutando i sostenitori.
Nello spogliatoio c’era un’atmosfera di giubilo.
“Seamus ha detto che ci sarà festa in Sala Comune!” urlò Dean entusiasticamente.
“Andiamo, Ginny, Demelza!”
Ron e Harry restarono per ultimi nello spogliatoio. Stavano quasi per uscire quando
entrò Hermione. Strizzava la sciarpa di Grifondoro tra le mani e sembrava sconvolta ma
determinata.
“Devo parlarti, Harry.” Prese un gran respiro. “Non avresti dovuto farlo. Hai sentito
Slughorn, è illegale.”
“Cosa stai cercando di fare, ribaltare il risultato?” Domandò Ron.
“Di che stai parlando?” Chiese Harry, girandosi a raccogliere i vestiti così che nessuno
potesse vederlo sogghignare.
“Lo sai perfettamente di cosa sto parlando!” Urlò Hermione stridula. “Hai aggiunto quella
pozione della fortuna al succo di Ron durante la colazione! Felix Felicis!”
“No, non è vero,” disse Harry, girandosi a guardali entrambi.
“Sì che l’hai fatto, Harry, e per questo tutto è andato per il verso giusto, con giocatori di
Serpeverde mancanti e Ron che ha parato tutto!”
“Non ce l’ho messa!” Disse Harry, sogghignando apertamente. Infilò la mano nella tasca
della giubba e tirò fuori la bottiglietta che Hermione gli aveva visto in mano quella
mattina. Era piena fino all’orlo della pozione dorata ed il tappo era ancora saldamente
fissato con la ceralacca. “Volevo che Ron credesse che l’avessi fatto, così ho fatto finta
quando sapevo che tu stavi guardando.” Fissò Ron. “Hai salvato tutto perché ti sentivi
fortunato. Invece hai fatto tutto da solo.”
Infilò di nuovo la pozione in tasca.
“Veramente non hai messo nulla nel mio succo di zucca?” Chiese Ron sbalordito. “Ma il
bel tempo… e Vaisey che non poteva giocare… Veramente non mi hai dato la pozione
della fortuna?”
Harry scosse la testa. Ron lo guardò un attimo a bocca aperta, poi si girò verso Hermione
imitandone la voce.
“Hai messo la Felix Felicis nel succo di Ron stamattina, per questo ha parato tutto!
Guarda! Posso fare parate anche senza aiuto, Hermione!”
“Non ho mai detto che non potevi… Ron, anche tu pensavi che ti fosse stata data!”
Ron l’aveva già sorpassata, però, ed era uscito con la scopa in spalla.
“Ehm,” sussurrò Harry nell’immediato silenzio. Non si era aspettato che il suo piano gli si
ritorcesse contro in questo modo, “possiamo… possiamo andare alla festa, allora?”
“Tu vai!” Disse Hermione, ricacciando indietro le lacrime. “Ho la nausea di Ron in questo
momento, non so cosa credevo di fare…”
Fuggì via dallo spogliatoio anche lei.
Harry attraversò i prati lentamente, tornando verso il castello in mezzo al pubblico, con
molti di loro che gli urlavano le congratulazioni, ma lui sentiva una grande delusione.
Era così sicuro che, se Ron avesse vinto la partita, lui ed Hermione sarebbero tornati ad
essere subito amici come prima. Non vedeva alcun modo per spiegare ad Hermione che,
ciò che Ron riteneva un’offesa, era il fatto che lei avesse baciato Victor Krum, non
quando il fatto era accaduto da tanto tempo.
Harry non riuscì a vedere Hermione alla festa per la vittoria dei Grifondoro, che era in
pieno svolgimento quando arrivò. Acclamazioni ed applausi ripresero vigore al suo
apparire e fu presto circondato da una folla di persone che si congratulavano con lui. Tra
il cercare di togliersi di torno i fratelli Canon, che volevano un’analisi dettagliata della
partita azione per azione, ed il vasto gruppo di ragazze che lo circondava ridendo anche
per le sue battute più stupide e sbattendo le palpebre, passò un po’ di tempo prima che
potesse ritrovare Ron. Alla fine riuscì a districarsi dall’insistenza di Romilda Vane, che
lasciava intendere chiaramente quanto le sarebbe piaciuto andare con lui alla festa di
Natale di Slughorn. Mentre si faceva largo verso il tavolo delle bevande, incontrò Ginny
con lo Sbuffo Pigmeo Arnold sulla spalla e Grattastinchi che le miagolava speranzoso alle
calcagna.
“Stai cercando Ron?” Chiese lei compiaciuta. “È là dietro, lo sporco ipocrita.”
Harry guardò nell’angolo che lei stava indicando. In piena vista di tutta la sala, c’era Ron
avvinghiato così strettamente a Lavanda Brown che era difficile distinguere di chi fossero
le mani.
“Sembra che le stia mangiando il viso, vero?” Disse Ginny distaccata. “Ma credo che
dovrebbe raffinare la tecnica in qualche modo. Bella partita, Harry.”
Gli diede dei colpetti sul braccio. Harry ebbe una sensazione di vuoto allo stomaco, ma
lei subito si allontanò per servirsi un’altra Burrobirra. Grattastinchi le trotterellò dietro,
gli occhi gialli fissi su Arnold.
Harry voltò le spalle a Ron, che non sembrava voler smettere in tempi brevi, giusto in
tempo per vedere il buco del ritratto che si chiudeva. Con apprensione, pensò di aver
visto una massa di crespi capelli castani uscire ondeggiando.
Si lanciò avanti, scansò Romilda Vane ancora una volta, e spinse il ritratto della Signora
Grassa. Il corridoio all’esterno sembrava deserto.
“Hermione?”
La trovò nella prima aula non chiusa a chiave. Sedeva alla cattedra, da sola eccetto un
piccolo anello di cinguettanti uccellini gialli che le circondava il capo, uccelli che lei
doveva aver fatto comparire dal nulla giusto in quel momento. Per Harry non era di alcun
conforto ammirare la realizzazione dell’incantesimo in quel momento.
“Oh, ciao, Harry,” disse lei con voce fragile. “Stavo solo facendo pratica.”
“Sì….sono…ehm… è veramente buono…” Rispose Harry.
Non aveva idea di cosa dirle. Si chiedeva se ci fosse qualche possibilità che lei non avesse
notato Ron, che avesse solo lasciato la sala perché la festa era diventata troppo
scalmanata, quando lei osservò, con un’inconsueta voce troppo acuta, “Sembra che a
Ron piacciano i festeggiamenti.”
“Ehm… davvero?” Tentennò Harry.
“Non dirmi che non l’hai visto,” sbottò Hermione. “Non è che si stesse nascondendo,
era…?”
La porta alle loro spalle si aprì. Con orrore di Harry, entrò Ron, ridendo e tenendo
Lavanda per mano.
“Oh,” disse, irrigidendosi immediatamente alla vista di Harry ed Hermione.
“Ops!” Esclamò Lavanda, e tornò fuori dall’aula, ridacchiando. La porta si chiuse dietro
di lei.
Ci fu un attimo di orribile, crescente, ondeggiante silenzio. Hermione fissava Ron, che
evitava di guardarla, ma disse con una strana mescolanza di spacconeria e goffaggine,
“Ciao, Harry! Mi chiedevo dove fossi andato!”
Hermione sfilò via dalla cattedra. Il piccolo stormo di uccellini dorati continuò a volarle
intorno alla testa tanto da farla sembrare uno strano modellino piumato del sistema
solare.
“Non dovresti lasciare Lavanda ad aspettare fuori,” disse con calma. “Si chiederà tu dove
sia andato.”
Camminò molto lentamente e dignitosamente verso la porta. Harry lanciò uno sguardo
verso Ron, che sembrava sollevato che non fosse accaduto nulla di grave.
“Oppugno!” giunse un grido dalla soglia.
Harry si voltò di scatto e vide Hermione con la bacchetta puntata su Ron, l’espressione
selvaggia. Il piccolo stormo di uccellini sfrecciava, come una rosa di proiettili dorati, verso
Ron che guaì e si coprì il volto con le mani, ma gli uccelli attaccarono, beccando e
graffiando ogni brandello di pelle che riuscivano a raggiungere.
“Falli ’dare ’ia!” Urlò lui, ma con un ultimo sguardo di furia vendicativa, Hermione aprì la
porta e corse via. Ad Harry sembrò di udire un singhiozzo prima che la porta sbattesse.
CAPITOLO QUINDICI
IL VOTO INFRANGIBILE
La neve turbinava di nuovo contro le finestre ghiacciate; il Natale si stava avvicinando a
grandi passi. Hagrid aveva già portato i soliti dodici alberi di Natale per la Sala Grande;
ghirlande di nastri e agrifoglio erano intrecciate sulle ringhiere delle scale; candele eterne
brillavano dall’interno degli elmi delle armature e grandi ramoscelli di vischio erano stati
appesi ad intervalli regolari lungo il corridoio. Grossi gruppi di ragazze tendevano a
convergere sotto i ramoscelli di vischio ogni volta che Harry passava, e questo causava
degli ingorghi nei corridoi; fortunatamente, però, le lunghe uscite notturne di Harry gli
avevano donato una conoscenza straordinariamente buona dei passaggi segreti del
castello, e così spesso, senza troppe difficoltà, riusciva a percorrere rotte libere da vischio
quando doveva spostarsi da una classe all’altra.
Ron, a cui un tempo la necessità di queste deviazioni avrebbe provocato gelosia, piuttosto
che ilarità, adesso semplicemente se la rideva alla grande. Sebbene Harry certamente
preferisse questo nuovo Ron, allegro e scherzoso, al tipo aggressivo e scontroso che aveva
dovuto sopportare nelle passate settimane, il miglioramento di Ron aveva un prezzo
pesante. Per prima cosa, Harry doveva sbrigarsela con la presenza continua di Lavanda
Brown, che sembrava considerare ogni momento che non baciava Ron come un momento
perso; in più, Harry si ritrovava di nuovo ed essere il migliore amico di due persone che
sembrava improbabile si potessero addirittura mai più parlare.
Ron, che ancora portava sulle mani e gli avambracci i segni dell’attacco degli uccelli di
Hermione, teneva un atteggiamento difensivo e risentito.
"Non si può lamentare," disse a Harry. " E’ lei che pomiciava con Krum. E così adesso ha
capito che c’è qualcuno che vuole pomiciare con me, invece. Siamo in un paese libero.
Non ho fatto niente di male."
Harry non rispose, facendo finta di essere preso da un libro (‘Alla ricerca della
Quintessenza’) che avrebbero dovuto leggere prima della lezione di Incantesimi del
mattino seguente. Visto che voleva rimanere amico sia di Ron che di Hermione, passava
un sacco di tempo con la bocca ben chiusa.
"Non le ho mai promesso niente," borbottò Ron. "Voglio dire, OK, stavo per andare con lei
alla festa di Natale di Slughorn, ma non ho mai detto... solo come amici... Io sono uno
spirito libero..."
Harry girò una pagina di ‘Quintessenza’, consapevole che Ron lo stava guardando. La
voce di Ron si trasformò in un brontolio indistinto, a malapena percepibile sopra il
sonoro scoppiettio del fuoco, ma Harry comunque colse di nuovo le parole "Krum" e "Non
si può lamentare".
Gli impegni di Hermione erano così intensi che Harry poteva parlarle solo la sera, mentre
Ron era, in ogni caso, così strettamente intrecciato con Lavanda da non badare a quello
che faceva Harry. Hermione si rifiutava di rimanere nella stanza comune quando c’era
anche Ron, cosicché Harry normalmente la raggiungeva in biblioteca, il che voleva dire
che la loro conversazione si svolgeva sottovoce.
"Lui è perfettamente libero di baciare chi vuole," disse Hermione, mentre la bibliotecaria,
la Signora Pince, andava avanti e indietro per gli scaffali dietro di loro. "Non me ne può
fregare di meno."
E così dicendo, alzò la penna d’oca e mise il puntino su una ‘i’ con tanta rabbia da fare
un buco nella sua pergamena. Harry non disse niente. Forse avrebbe perso per sempre la
voce, per mancanza di uso. Harry si abbassò leggermente sul libro di Pozioni Avanzate e
continuò a prendere appunti sull’Elisir Eterno, fermandosi di tanto in tanto a decifrare le
utili note del Principe a margine del testo di Libatius Borage.
"E, a proposito," disse Hermione dopo un po’, "devi stare attento."
"Te lo ripeto per l’ultima volta," disse Harry, con una voce leggermente rauca, dopo tre
quarti d’ora di silenzio, "non ho nessuna intenzione di restituire questo libro. Ho
imparato più cose dal Principe Mezzosangue di quelle che Piton o Slughorn mi hanno
insegnato in - "
"Non sto parlando del tuo stupido cosiddetto Principe," disse Hermione, guardando male
il libro come se l’avesse offesa. "Sto parlando di prima. Sono andata al bagno delle
ragazze un attimo prima di venire qui, e una dozzina di ragazze, compresa Romilda Vane,
stavano discutendo su come farti bere un filtro d’amore. Sperano tutte di convincerti di
portarle alla festa di Slughorn, e pare che tutte abbiano comprato i filtri di Fred e George.
E ho paura che funzionino davvero -"
"Allora perché non glieli avete confiscati?" chiese Harry. Gli sembrava inconcepibile che
la straordinaria mania di Hermione per il rispetto delle regole l’avesse abbandonata
proprio in quel momento cruciale.
"Non avevano i filtri nel bagno con loro," disse sprezzantemente Hermione, "Stavano solo
discutendo le tattiche. E dubito che il Principe Mezzosangue", diede al libro un altro
sguardo sprezzante "possa essersi inventato un antidoto per una dozzina di filtri d’amore
contemporaneamente. Fossi in te, io inviterei qualcuna a venire con te, così le altre
smetteranno di pensare che hanno ancora qualche possibilità. La festa è domani, ormai
sono disperate."
"Non c’è nessuno che mi piacerebbe invitare," borbottò Harry, che cercava ancora più che
poteva di non pensare a Ginny, nonostante il fatto che lei continuava a popolare i suoi
sogni in una maniera che lo rendeva estremamente grato del fatto che Ron non era
capace di fare la Legilimanzia.
"Bene, allora stai attento a quello che bevi, perché Romilda Vane sembra sapere quello
che fa." disse con cattiveria Hermione.
Srotolò un po’ la lunga pergamena su cui stava facendo il saggio di Aritmanzia e
continuò a scrivere con la penna d’oca. Harry la guardò, con la mente molto distante.
"Aspetta un momento," disse lentamente. "Pensavo che Gazza avesse proibito qualsiasi
oggetto comprato da ‘Tiri Vispi Weasley’!"
"E quando mai qualcuno si è preoccupato dei divieti di Gazza?" chiese Hermione, ancora
concentrata sul suo saggio.
"Ma pensavo che tutti i gufi fossero perquisiti. Com’è possibile che queste ragazze
riescano ad introdurre filtri d’amore qui nella scuola?"
"Fred e George glieli mandano facendoli passare per profumi o pozioni per la tosse," disse
Hermione. "Fa parte del loro servizio di Ordini via Gufo."
"Mi sembri abbastanza esperta."
Hermione lo guardò male, come aveva fatto con la sua copia di Pozioni Avanzate.
"Era tutto scritto sul retro delle bottiglie che ci hanno mostrato, a me e Ginny,
quest’estate," disse freddamente, "Io non vado in giro a mettere filtri nei bicchieri della
gente... o a fare finta di averlo fatto, che è altrettanto ignobile..."
"OK, OK, basta così," disse rapidamente Harry. "La questione è, Gazza si sta facendo
fregare, non è così? Queste ragazze stanno facendo entrare delle cose nella scuola
facendole passare per qualcos’altro! E allora perché Malfoy non avrebbe potuto
introdurre la collana nella scuola --?"
"Oh, Harry... basta..."
"Andiamo, perché no?" domandò Harry.
"Allora," sospirò Hermione, "i Sensori di Segretezza individuano fatture, maledizioni e
incantesimi di invisibilità, non è così? Vengono usati per individuate magie e oggetti
oscuri. Avrebbero sicuramente rilevato una maledizione potente come quella nella
collana in meno di un secondo. Ma qualcosa messo nella bottiglia sbagliata non darebbe
segnale - e poi i filtri d’amore non sono oscuri o pericolosi - "
"Facile a dirsi, per te," borbottò Harry, pensando a Romilda Vane.
"- e così toccherebbe a Gazza stabilire che non è una pozione per la tosse, e lui non è un
buon mago, dubito che saprebbe distinguere una pozione dall’- "
Hermione si fermò di botto; anche Harry l’aveva sentito. Qualcuno si era mosso dietro di
loro, nell’oscurità degli scaffali. Aspettarono, e un attimo dopo la faccia d’avvoltoio della
Signora Pince apparve dietro l’angolo, con le sue guance scavate, la pelle come
pergamena, il lungo naso adunco illuminato impietosamente dalla lampada che portava.
"La biblioteca sta chiudendo." disse, "Vi dispiace riportare tutto quello che avevate in
consultazione nel relativo - Cosa hai fatto a quel libo, mascalzone?"
"Non è della biblioteca, è mio!" disse in fretta Harry, cercando di togliere rapidamente dal
tavolo la sua copia di Pozioni Avanzate mentre la Signora Pince si avventava su di essa
con la sua mano ad artiglio.
" Rovinato!" sibilò. "Profanato, insozzato!"
"E’ solo un libro con qualche appunto!" disse Harry, strappandoglielo dalle mani.
Alla Signora Pince, sembrava dovesse venire un infarto da un momento all’altro;
Hermione, che aveva rapidamente raccolto tutte le sue cose, prese Harry per un braccio e
lo trascinò via.
"Ti proibirà l’accesso alla biblioteca se non stai attento. Dovevi proprio portarti dietro
quello stupido libro?"
"Non è colpa mia se è rimbambita, Hermione. O pensi che ti abbia sentito mentre parlavi
male di Gazza? Ho sempre pensato che ci fosse qualcosa tra quei due..."
"Oh, ha ha.."
Contenti del fatto che potevano parlare di nuovo normalmente, si avviarono verso la sala
comune lungo il corridoio deserto illuminato dalle lampade, discutendo se Gazza e la
Signora Pince fossero o meno segretamente innamorati.
"Patacca" disse Harry alla Signora Grassa. Era la nuova parola d’ordine dei giorni festivi.
"Sarai tu," disse la Signora Grassa con un sorriso malizioso, e si spostò in avanti per farli
passare.
"Ciao, Harry!" disse Romilda Vane, appena passarono attraverso il ritratto. "Ti va
un’acquaviola?"
Hermione da sopra la spalla gli diede uno sguardo del tipo "cosa-ti-avevo-detto?"
"No grazie," disse rapidamente Harry. "Non mi piace molto."
"Allora prendi questi," disse Romilda, mettendogli in mano una scatola. "Sono Calderoni
di cioccolata, al Whiskey Incendiario. Me li ha mandati mia nonna, ma a me non
piacciono."
"Oh-va bene -- grazie." Disse Harry, che non sapeva cos’altro dire. " Ehm - Stavo giusto
andando con ..."
Si allontanò di corsa dietro Hermione, facendo sfumare la voce dietro di lui.
"Te l’ho detto," disse sbrigativamente Hermione," Prima inviti qualcuno, prima ti
lasceranno in pace, e potrai --"
Impallidì improvvisamente; aveva appena visto Ron e Lavanda, intrecciati sul divano.
"Allora, Buona Notte, Harry" disse Hermione, anche se erano solo le sette di sera, e se ne
andò verso le stanze delle ragazze senza dire una parola.
Harry andò a letto cercando di consolarsi col fatto che avrebbero dovuto lottare
solamente con un altro giorno di lezioni, più la festa di Slughorn, dopo di che lui e Ron
sarebbero partiti insieme per la Tana. Adesso sembrava impossibile che Ron e Hermione
potessero far pace prima dell’inizio delle vacanze, ma magari, in qualche modo, questa
pausa poteva dar loro il modo di calmarsi e riconsiderare il loro comportamento...
Ma non aveva molte speranze, e quelle che aveva diminuirono ancora dopo aver dovuto
affrontare con loro una lezione di Trasfigurazione, il giorno dopo. Avevano appena iniziato
l’argomento enormemente difficile della trasfigurazione umana; lavorando di fronte a uno
specchio, sarebbero dovuti riuscire a cambiare il colore delle loro sopracciglia. Hermione
rise malignamente al primo disastroso tentativo di Ron, che in qualche modo riuscì a
farsi crescere un paio di spettacolari baffi a manubrio; Ron si vendicò con una crudele
ma precisa imitazione di Hermione mentre saltava su e giù nella sedia ogni volta che la
Professoressa McGranitt faceva una domanda, imitazione che Lavanda e Calì trovarono
molto divertente, e portò nuovamente quasi alle lacrime Hermione. Al suono della
campanella corse fuori dalla classe, lasciandosi indietro metà delle sue cose; Harry
decise che Hermione aveva più bisogno di lui che Ron, raccolse quello che lei aveva
lasciato e la seguì.
La raggiunse finalmente mentre riemergeva dal bagno delle ragazze al piano di sotto. Era
accompagnata da Luna Lovegood, che le dava dei leggeri colpetti sulle spalle.
"Oh, ciao, Harry," disse Luna. "Lo sai che una delle tue sopracciglia è color giallo
brillante?"
"Ciao, Luna. Hermione, hai lasciato le tue cose..."
Le porse i libri.
"Oh, si," disse Hermione con la voce strozzata, prendendo le sue cose e girandosi
rapidamente per nascondere il fatto che si stava asciugando le lacrime con il portamatite. "Grazie, Harry. OK, è meglio che vada..."
E se ne andò in fretta, senza dare il tempo a Harry di dirle nessuna parola di conforto,
per quanto in effetti non gliene veniva in mente nessuna.
"E’ un po’ sconvolta," disse Luna. "All’inizio pensavo che in bagno ci fosse Mirtilla
Malcontenta, invece era Hermione. Stava dicendo qualcosa su Ron Weasley..."
"Si, hanno avuto una discussione," disse Harry.
"Ron qualche volta sa essere divertente, non è vero?" disse Luna mentre si avviavano
insieme per il corridoio. "Ma può essere anche un po’ sgarbato. Me ne sono accorta
l’altr’anno."
"Penso di si," disse Harry. Luna stava dimostrando la sua solita attitudine ad enunciare
verità spiacevoli; non aveva mai incontrato una come lei. "Allora, come è andato il
semestre? "
"Oh, a posto," disse Luna. "Un po’ sola senza l’Esercito di Silente. Ginny è stata gentile,
però. L’altro giorno ha fatto smettere due ragazzi che mi chiamavano ‘Lunatica’ durante
la lezione di Trasfigurazione --"
"Che ne diresti di venire con me alla festa di Slughorn, questa sera?"
Le parole uscirono dalla bocca di Harry prima che le potesse fermare: le udì come se
fosse un altro a parlare.
Luna girò verso di lui i suoi occhi sporgenti, sorpresa.
"La festa di Slughorn? Con te?"
"Si," disse Harry, "Possiamo portare degli amici, così ho pensato che ti poteva far
piacere... Voglio dire.... " Voleva che le sue intenzioni fossero perfettamente chiare. Voglio
dire, solo come amici, così. Ma se non vuoi..."
Stava già quasi sperando che lei gli dicesse di no.
"Oh no, voglio venire con te, come amica!" disse Luna, raggiante come non l’aveva mai
vista prima. "Nessuno mi ha mai invitato ad una festa, come amica! E’ per questo che ti
sei tinto il sopracciglio? Devo tingermi anche il mio?"
"No" disse fermamente Harry, "Questo è stato un errore. Hermione me lo rimetterà a
posto. Allora, ci vediamo all’ingresso alle otto."
"AHA!" gridò una voce dall’alto, e entrambi fecero un salto; senza badarci, erano passati
proprio sotto Pix, che stava appeso a testa in giù da un lampadario e sorrideva
maliziosamente.
"Potty ha invitato Lunatica alla festa! Potty è innaromato di Lunatica! Potty è
innaaaaaaaamorato di Lunatica!"
E schizzò via chiocciando e strillando, "Potty ama Lunatica!"
"E’ bello che queste cose rimangano così, private," disse Harry. E neanche a dirlo, in un
attimo tutta la scuola seppe che Harry Potter sarebbe andato alla festa di Slughorn con
Luna Lovegood.
"Potevi portare chiunque!" disse incredulo Ron a cena. "Chiunque! E hai scelto Lunatica
Lovegood?"
"Non chiamarla così, Ron!" scattò Ginny, fermandosi dietro a Harry mentre andava dai
suoi amici. "Sono contento che tu l’abbia invitata, Harry, è così eccitata."
E andò a sedersi in fondo al tavolo con Dean. Harry cercò di essere contento che Ginny
fosse contenta che avesse invitato Luna alla festa, ma non ci riuscì molto bene. Più
lontano Hermione stava da sola, giocherellando con lo stufato. Harry notò che Ron la
guardava furtivamente.
"Potresti chiederle scusa," suggerì bruscamente Harry.
"E poi farmi attaccare da un altro stormo di canarini?" borbottò Ron.
"Ma perché l’hai presa in giro?"
"Ha riso per i miei baffi!!"
"Se per questo anch’io, è stata la cosa più stupida che abbia mai visto."
Ma Ron sembrava non averlo sentito; Lavanda era appena arrivata con Calì. Strizzandosi
tra Harry e Ron, Lavanda gettò le braccia al collo di Ron.
"Ciao, Harry," disse Calì, come Harry leggermente annoiata e imbarazzata per il
comportamento dei loro due amici.
"Ciao," disse Harry, "Come va? Allora sei rimasta a Hogwarts? Ho sentito che i tuoi
genitori volevano portarti via."
"Sono riuscita a convincerli, per adesso," disse Calì. "Quella storia di Katie li ha
veramente terrorizzati, ma visto che non è successo nient’altro da allora... Oh, ciao,
Hermione!"
Calì sorrise sinceramente. Harry capì che si sentiva in colpa per aver preso in giro
Hermione a Transfigurazione. Si guardò intorno e vide che anche Hermione le sorrideva,
se possibile anche più caldamente. Le ragazze sono strane, a volte.
"Ciao, Calì!" disse Hermione, ignorando completamente Ron e Lavanda. "Vai alla festa di
Slughorn, stasera?"
"Nessuno mi ha invitato," disse tristemente Calì. "Mi piacerebbe andarci, però, dicono
che sarà una vera forza... Tu ci vai, vero?"
"Si, ho appuntamento con Cormac alle otto, e -"
Si sentì un rumore come una ventosa staccata da un lavandino intasato, e Ron riemerse.
Hermione fece finta di non aver visto o sentito nulla.
"- andremo alla festa insieme."
"Cormac?" disse Calì. "Cormac McLaggen, vuoi dire?"
"Esatto," disse Hermione dolcemente. "Quello che quasi - mise molta enfasi sulla parola
‘quasi’ - "è diventato il Portiere di Grifondoro."
"State insieme, allora?" disse Calì, spalancando gli occhi.
"Oh - si - non lo sapevi?" disse Harmione, con un’improbabile risatina decisamente nonHermionesca.
"No!" disse Calì, decisamente eccitata da questo pettegolezzo. "Cavolo, ti piacciono i
giocatori di Quidditch, eh? Prima Krum, poi McLaggen. . ."
"Mi piacciono i bravi giocatori di Quidditch," la corresse Hermione, ancora sorridendo.
"Bhe, ciao allora... Devo andare a prepararmi per la festa..."
Se ne andò. Lavanda e Calì cominciarono a chiacchierare fitto fitto su questo nuovo
sviluppo, con tutto quello che avevano sentito su McLaggen, e tutto quello che avevano
sempre immaginato su Hermione. Ron sembrava stranamente spento e non disse nulla.
Harry fu lasciato a considerare fino a che punto possono abbassarsi le ragazze per avere
la loro vendetta.
Quella sera, quando alle otto arrivò alla sala d’ingresso, notò un numero stranamente
alto di ragazze in agguato, che sembravano guardarlo con risentimento mentre si
avvicinava a Luna. Lei portava un luccicante completo argentato che attirava un certo
numero di risatine dalle presenti, ma che comunque non le stava male. Harry fu
contento, in ogni caso, che non si fosse messa gli orecchini di ravanelli, la collana di
tappi di burrobirra e le sue Spettrolenti.
"Ciao," disse. "Andiamo?"
"Oh si," disse contenta. "Dov’è la festa?"
"Nell’ufficio di Slughorn," disse Harry, indirizzandola verso la scalinata di marmo,
lontano dalle occhiate e dai bisbigli. "Hai sentito che stasera ci sarà anche un vampiro?"
"Rufus Scrimgeour?" chiese Luna.
"Io - cosa?" disse Harry, sconcertato. "Vuoi dire, il Ministro della Magia?"
"Si, è un vampiro," disse Luna con sicurezza. "Mio padre ha scritto un articolo
lunghissimo su questo quando Scrimgeour sostituì Cornelius Caramell, ma fu costretto a
non pubblicarlo da qualcuno li al Ministero. Chiaramente, non volevano che la verità
saltasse fuori!"
Harry, a cui sembrava molto improbabile che Rufus Scrimgeour fosse un vampiro, ma
che era abituato al fatto che Luna ripetesse le bizzarre teorie del padre come se fossero
fatti assodati, non replicò; stavano già raggiungendo l’ufficio di Slughorn e le risate, la
musica e le chiacchiere rumorose diventavano più forti ad ogni passo che facevano.
Che fosse stato costruito così, o perché avesse usato qualche trucco magico, l’ufficio di
Slughorn era molto più spazioso degli uffici degli altri insegnanti. Il soffitto e le pareti
erano stati coperte di tende color smeraldo, cremisi e oro, e così sembrava di essere
all’interno di una grossa tenda. La sala era piena zeppa di gente, immersa nella luce
rossa di una lampada d’oro cesellata appesa al centro del soffitto, all’interno della quale
svolazzavano delle vere fate, ognuna un puntino di luce. Un canto rumoroso,
accompagnato dal suono di quelli che sembravano mandolini, si levava da un angolo;
una foschia di fumo di pipa era sospesa su alcuni vecchi stregoni immersi in una
conversazione, e molti elfi domestici cercavano squittendo di districarsi in una foresta di
ginocchia, nascosti dai pesanti vassoi d’argento che trasportavano, tanto da sembrare dei
tavolini vaganti.
"Harry, ragazzo mio!" esplose Slughorn, appena Harry e Luna si fecero spazio attraverso
la porta. "Vieni, vieni, voglio farti conoscere un sacco di gente!"
Slughorn portava un cappello di velluto a frange che si intonava alla giacca del suo
smoking. Tenendo stretto il braccio di Harry, come se sperasse di Smaterializzarsi con
lui, Slughorn lo portò con decisione nel mezzo della festa. Harry afferrò la mano di Luna
e la trascinò con se.
"Harry, voglio presentarti Eldred Worple, un mio vecchio studente, autore di 'Fratelli di
sangue: la mia vita coi vampiri’ - e, naturalmente, il suo amico Sanguini."
Worple, che era un piccolo e tozzo uomo occhialuto, afferrò la mano di Harry e la strinse
entusiasticamente; il vampiro Sanguini, alto e emaciato e con delle profonde occhiaie
sotto gli occhi, appena mosse il capo. Sembrava abbastanza annoiato. Vicino a lui c’era
un gruppetto di ragazze che sembravano curiose e eccitate.
"Harry Potter, che piacere!" disse Worple, puntando il suo sguardo da miope dritto sulla
faccia Harry. "Stavo giusto dicendo l’altro giorno al Professor Slughorn: 'Dov’è la biografia
di Harry Potter che tutti stiamo aspettando?'"
"Ehm," disse Harry, "davvero?"
"Sempre modesto, proprio come ti descriveva Horace!" disse Worple. "Ma seriamente," - il
suo atteggiamento cambiò, diventando improvvisamente professionale; - "Mi piacerebbe
scriverla io stesso - la gente implora di sapere qualcosa di te, caro ragazzo, implora! Se tu
accettassi di rilasciarmi qualche intervista, diciamo in sessioni di quattro o cinque ore,
pensa, potremo finire il libro in pochi mesi. E tutto con pochissimo sforzo da parte tua, te
lo assicuro - chiedi a Sanguini se non è - Sanguini, fermo li!" disse Worple,
improvvisamente severo, perché il vampiro si stava avvicinando al gruppo di ragazze, con
uno sguardo piuttosto affamato. "Vieni, prendi un pasticcino," disse Worple, afferrandone
uno da un elfo di passaggio e infilandolo nella mano di Sanguini prima di rivolgere
nuovamente la sua attenzione a Herry. "Mio caro ragazzo, non sai quanti soldi potresti
ricavarci -"
"No, guardi, non mi interessa," disse con fermezza Harry, "mi scusi, ho appena visto una
mia amica, mi dispiace." Tirò dietro di se Luna in mezzo alla folla; aveva appena visto
scomparire una criniera di capelli castani dietro quelle che sembravano due delle Sorelle
Stravagarie.
"Hermione! Hermione !"
"Harry! Eccoti qua, grazie al cielo! Ciao, Luna !"
"Che ti è successo?" chiese Harry, perché Hermione sembrava decisamente
scombussolata, come se fosse appena sfuggita a una foresta di Tranelli del Diavolo.
"Oh, sono appena sfuggita - voglio dire, ho appena lasciato Cormac," disse. "Sotto il
vischio," aggiunse come spiegazione, visto che Harry continuava a guardarla con aria
interrogativa.
"Ti sta bene per averlo portato qui," le disse severamente. "Ho pensato che Ron si sarebbe
infastidito di più," disse Hermione spassionatamente. "All’inizio avevo pensato a
Zacharias Smith, ma ho pensato, tutto sommato -"
"Hai pensato a Smith?" disse Harry, confuso.
"Si, l’ho fatto, e sto cominciando a desiderare di aver scelto lui, invece. McLaggen fa
sembrare Grop un gentiluomo. Andiamo da questa parte, dovremmo riuscire a vederlo
arrivare, è così alto. . ." Tutti e tre si aprirono la strada verso l’altro lato della stanza,
raccogliendo boccali di idromele lungo il cammino, e realizzarono troppo tardi che la
Professoressa Cooman era li in piedi da sola.
"Salve," disse cortesemente Luna alla Professoressa Cooman.
"Buona sera, mia cara," disse la Professoressa Cooman, mettendo a fuoco Luna con una
certa difficoltà. "E’ un pezzo che non ti vedo alle mie lezioni..."
"No, ho Fiorenzo quest’anno," disse Luna.
"Oh, naturalmente," disse la Professoressa Cooman con un una malevola risatina da
ubriaca. "O il Cavallo da Soma, come mi piace definirlo. Lo avresti mai pensato, che ora
che sono tornata alla scuola del Professor Silente, avrebbe potuto liberarsi di quel
cavallo, no? Invece no ... ci dividiamo le lezioni. . . . Francamente è un insulto, un
insulto. . . Lo sai..." La Professoressa Cooman sembrava troppo brilla per riconoscere
Harry.
Protetto dalla sua critica furiosa di Fiorenzo, Harry si avvicinò a Hermione e disse,
"Parliamoci chiaro. Hai intenzione di dire a Ron che hai interferito nella selezione dei
Portieri?"
Hermione sollevò le sopracciglia. "Credi davvero che potrei cadere così in basso?"
Harry la guardò ammiccando. "Hermione, se puoi uscire con McLaggen -"
"Non è la stessa cosa," disse Hermione con dignità. "Non ho nessuna intenzione di dire a
Ron quello che può o non può essere successo alla selezione dei Portieri."
"Bene," disse Harry con enfasi. "Perché ne uscirebbe distrutto, e perderemmo
sicuramente il prossimo incontro -"
"Il Quidditch!" disse infuriata Hermione. "Possibile che ai ragazzi interessi solo quello?
Cormac non mi ha chiesto niente di me, no, mi ha servito una non-stop di 'Le cento
grandi parate di Cormac McLaggen' fin da quando - oh no, eccolo che arriva!" Si mosse
così velocemente che sembrava essersi Smaterializzata; un momento era qui,
immediatamente dopo si era fatta strada tra due streghe sghignazzanti ed era
scomparsa.
"Hai visto Hermione?" chiese McLaggen, aprendosi la strada tra la folla un minuto dopo.
"No, mi dispiace," disse Harry, e si voltò rapidamente per unirsi alla conversazione di
Luna, dimenticandosi per una frazione di secondo con chi stava parlando.
"Harry Potter!" disse la Professoressa Cooman con una voce profonda e vibrante,
notandolo per la prima volta.
"Oh, salve," disse Harry senza entusiasmo.
"Mio caro ragazzo!" disse con trasporto in un sussurro. "Le voci! Le storie! 'Il Prescelto'!
Naturalmente lo sapevo da tanto tempo. . . . I segni sono stati sempre infausti, Harry. . .
Ma perché non sei ritornato a Divinazione? Specialmente per te, questa materia è
fondamentale!"
"Ah, Sibilla, tutti noi pensiamo che la nostra materia sia la più importante!" disse una
voce robusta, e Slughorn comparve a fianco della Professoressa Cooman, con la faccia
molto arrossata, il cappello di velluto un po’ storto, un bicchiere di idromele in una mano
e un enorme pezzo di torta nell’altra. "Ma non credo di aver mai visto uno più portato per
Pozioni!" disse Slughorn, riferendosi a Harry con uno sguardo amorevole, anche se
iniettato di sangue. "Un talento naturale, vedi - come sua madre! Ho avuto pochissimi
studenti con questo tipo di abilità, fattelo dire, Sibilla - persino Severus -" Con orrore
Harry vide Slughorn allungare un braccio e come materializzare dal nulla Piton in mezzo
a loro. "Smettila di nasconderti, unisciti a noi, Severus!" disse con un allegro singhiozzo
Slughorn. "Stavo proprio parlando dell’abilità eccezionale di Harry a Pozioni! Un po’ di
merito è anche tuo, naturalmente, che gli hai insegnato per cinque anni!"
Preso in trappola, con il braccio di Slughorn intorno alle spalle, Piton guardò Harry da
sopra il suo naso adunco, con gli occhi neri socchiusi. "Strano, non ho mai avuto
l’impressione di essere riuscito ad insegnare nulla a Potter."
"E allora, è talento naturale!" gridò Slughorn. "Avresti dovuto vedere cosa mi ha fatto, la
prima lezione, la Bevanda della Morte Vivente - non ho mai avuto uno studente che ne
abbia fatta una migliore al primo tentativo, penso neanche tu, Severus -"
"Davvero?" disse piano Piton, trapassando Harry con gli occhi, che si sentì leggermente
inquieto. L’ultima cosa che voleva era che Piton cominciasse a indagare sulla ragione
della sua nuova eccezionale attitudine per Pozioni.
"Raccontami quali altre materie hai scelto, Harry" chiese Slughorn.
"Difesa contro le Arti Oscure, Incantesimi, Trasfigurazione, Erbologia..."
"Praticamente, tutte le materie richieste per un Auror," disse Piton con una leggera
smorfia.
"Si, in effetti, è quello che mi piacerebbe," disse Harry con aria di sfida.
"E ci riuscirai benissimo!" tuonò Slughorn.
"Non credo dovresti diventare un Auror, Harry," disse improvvisamente Luna. Tutti la
guardarono. "Gli Auror fanno parte della Cospirazione di Rotfang, pensavo lo sapessero
tutti, ormai. Hanno progettato di distruggere dall’interno il Ministero della Magia,
utilizzando una combinazione di Magia Oscura e infezione delle gengive."
Dal ridere, a Harry andò metà dell’idromele su per il naso. Sarebbe valsa la pena di
portare Luna solo per questo. Riemerse dal calice tossendo, fradicio ma sempre col
sorriso, quando vide una cosa che gli sollevò ancor di più lo spirito. Gazza stava
trascinando per un orecchio Draco Malfoy verso di loro.
"Professor Slughorn," ansimò Gazza, con le mascelle che gli tremavano e una luce
maniacale negli occhi sporgenti, "Ho scoperto questo ragazzo che si aggirava nel corridoio
del piano di sopra. Dice di essere stato invitato alla festa e che ha fatto tardi per
prepararsi. Lo ha invitato davvero, Professore?"
Malfoy si liberò della presa di Gazza, furioso. "Va bene, non sono stato invitato!" disse
con rabbia. "Cercavo di imbucarmi, contento?"
"No, non sono contento!" disse Gazza, un’affermazione completamente in contrasto con la
gioia che gli si vedeva in faccia. "Sei nei guai, ragazzo! Mi sembra che il preside abbia
vietato le passeggiate notturne, senza un regolare premesso, non è così?"
"Va bene, Argus, va bene," disse Slughorn, agitando la mano. "E’ Natale, e non è un
crimine voler partecipare a una festa. Solo per stavolta, ci dimenticheremo della
punizione; puoi rimanere, Draco."
L’espressione di offeso disappunto di Gazza era perfettamente prevedibile; ma perché, si
chiese Harry guardandolo, anche Malfoy sembrava ugualmente scontento? E perché
Piton stava guardando Malfoy con un’espressione allo stesso tempo infuriata e...
possibile? .... un po’ preoccupata? Ma prima che Harry potesse definire bene quello che
aveva visto, Gazza si girò e andò via trascinando i piedi, borbottando sottovoce; Malfoy si
era ricomposto un sorriso sul viso e stava ringraziando Slughorn per la sua generosità, e
il volto di Piton era di nuovo imperscrutabilmente piatto.
"Figurati, non è nulla," disse Slughorn agitando la mano, di fronte ai ringraziamenti di
Malfoy. "Conoscevo tuo nonno, dopo tutto...."
"Il nonno aveva un’altissima considerazione di lei, signore," disse rapidamente Malfoy.
"Diceva che lei era il più grande esperto di pozioni che avesse mai incontrato..."
Harry fissò Malfoy. Non era la smaccata adulazione che lo incuriosiva; da un bel po’ di
tempo aveva visto Malfoy farlo con Piton. Era il fatto che, dopo tutto, Malfoy sembrava
fosse malato. Erano secoli che non vedeva Malfoy da vicino; ora si rese conto che Malfoy
aveva delle ombre scure sotto gli occhi e la sua pelle aveva un colorito grigiastro.
"Vorrei scambiare due parole con te, Draco," disse Piton improvvisamente.
"Su, Severus," disse Slughorn, ancora con un singhiozzo, "è Natale, non essere troppo
duro -"
"Sono il Capo della Casa, e sono io che decido quanto devo essere o non essere duro,"
disse bruscamente Piton. "Vieni con me, Draco."
Si allontanarono, Piton davanti a Malfoy che lo guardava con risentimento. Harry rimase
fermo per un attimo, indeciso, poi disse, "Torno subito, Luna - ehm - il bagno."
"OK," disse allegra, e mentre Harry si allontanava tra la folla gli sembrò di averla sentita
riassumere la teoria della Cospirazione di Rotfang alla Professoressa Cooman, che
sembrava sinceramente interessata. Gli fu facile, lasciata la festa, tirare fuori dalla tasca
il Mantello dell’Invisibilità e metterselo addosso, visto che il corridoio era completamente
deserto. Fu più difficile trovare Piton e Malfoy. Harry corse per il corridoio, il suono dei
suoi piedi coperto dalla musica e dalle chiacchiere rumorose che ancora uscivano
dall’ufficio di Slughorn alle sue spalle. Forse Piton aveva portato Malfoy nel suo ufficio
nelle segrete.... Oppure lo stava riportando nella sala comune di Serpeverde. . . Harry
appoggiò l’orecchio porta dopo porta mentre correva per il corridoio finché, con un forte
scossa di eccitazione, si accucciò per guardare dal buco della serratura dell’ultima classe
del corridoio e sentì delle voci.
" . . . non possiamo permetterci errori, Draco, perché se ti fai espellere -"
"Io non c’entro niente con quella faccenda, va bene?"
"Spero che tu stia dicendo la verità, perché è stata una cosa maldestra e sciocca. Già
sospettano che ci sia tu di mezzo."
"Chi mi sospetta?" disse con rabbia Malfoy. "Per l’ultima volta, non sono stato io, OK?
Quella ragazza, Bell, doveva avere dei nemici sconosciuti - non mi guardi così! Lo so cosa
sta facendo, non sono stupido, ma non funzionerà - Posso fermarla!"
Ci fu una pausa e poi Piton disse con calma, "Ah . . . Vedo che zia Bellatrix ti ha
insegnato l’Occlumanzia. Quali pensieri stai cercando di nascondere al tuo padrone,
Draco?"
"Non sto cercando di nascondergli niente, è lei, che non voglio si impicci di queste cose!"
Harry premette ancora di più l’orecchio sul buco della serratura. . . . Cosa era successo
che faceva parlare in questo modo Malfoy a Piton - Piton, verso il quale aveva mostrato
sempre rispetto, e persino simpatia?
"Allora perché hai continuato a evitarmi per tutto il semestre? Temevi la mia
interferenza? Devi renderti conto che se qualcun altro avesse osato non presentarsi nel
mio ufficio quando gli avevo detto ripetutamente di venire, Draco -"
"Allora mi metta in punizione! Mi porti da Silente!" lo schernì Malfoy.
Ci fu un’altra pausa. Poi Piton disse, "Sai bene che non voglio fare ne l’una ne l’altra
cosa."
"Allora è meglio che smetta di chiamarmi nel suo ufficio!"
"Ascoltami," disse Piton con una voce così bassa che per sentirlo Harry dovette quasi
incollare l’orecchio al buco della serratura. "Sto cercando di aiutati. Ho giurato a tua
madre di proteggerti. Ho fatto il Voto Infrangibile, Draco -"
"E allora credo che invece dovrà infrangerlo, perché non ho bisogno della sua protezione!
E’ compito mio, me l’ha affidato e lo sto facendo, ho un piano che non può fallire, solo ci
sta volendo un po’ di più di quanto pensassi!"
"Qual è il tuo piano?"
"Non sono affari suoi!"
"Se mi dici cosa stai cercando di fare, posso aiutarti..."
"Ho tutto l’aiuto che mi serve, grazie, non sono solo!"
"Stanotte però eri da solo; una cosa estremamente stupida, girare per i corridoi senza
nessuno che facesse da palo e senza rinforzi, questi sono errori elementari-"
"Avrei avuto con me Tiger e Goyle se lei non li avesse messi in punizione!"
"Non gridare!" scattò Piton, perché la voce di Malfoy, per l’eccitazione, si era alzata
troppo. "Se i tuoi amici Tiger e Goyle vogliono passare l’esame di Difesa contro le Arti
Oscure, avranno bisogno di lavorare un po’ più seriamente di quanto stiano facendo ades
-"
"Ma a che serve?" disse Malfoy. "Difesa contro le Arti Oscure - è tutta una balla, una
messa in scena, non è vero? Come se noi avessimo bisogno di proteggerci contro le Arti
Oscure -"
"E’ una messa in scena fondamentale per il successo, Draco!" disse Piton. "Dove pensi
sarei finito tutti questi anni, se non fossi stato capace di recitare? Adesso ascoltami! Sei
stato avventato, andare in giro la notte, farti scoprire, e fidarti di due assistenti come
Tiger e Goyle -"
"Non ci sono solo loro, ci sono altre persone dalla mia parte, persone migliori!"
"E allora perché non ti confidi con me, posso -"
"Lo so cosa vuole fare! Lei vuole rubarmi la gloria!"
Ci fu un’altra pausa, poi Piton disse freddamente, "Stai parlando come un bambino.
Posso capire che la cattura e l’arresto di tuo padre ti abbiano sconvolto, ma -"
Harry ebbe solo un secondo; sentì i passi di Malfoy dall’altro lato della porta e si getto di
lato proprio mentre si spalancava. Malfoy corse via lungo il corridoio, superò la porta
aperta dell’ufficio di Slughorn, girò dietro l’angolo più lontano e scomparve dalla sua
vista. Osando a malapena respirare, Harry rimase accucciato fin quando Piton uscì
lentamente dalla classe. Con un’espressione indecifrabile, tornò alla festa. Harry rimase
sul pavimento, nascosto dal mantello, con mille pensieri che si rincorrevano nella sua
testa.
CAPITOLO SEDICI
UN GELIDO NATALE
"E così Piton si stava offrendo di aiutarlo? Stava definitivamente offrendosi di aiutarlo?"
"Se me lo chiedi Un’altra volta,"disse Harry,"Ti Infilzo con questo semino"
"Sto solo controllando!"disse Ron. Entrambi erano soli nella cucina della Tana,
sbucciando una montagna di semi per la signora Weasly. La Neve cadeva lentamente
fuori dalla finestra posta dinnanzi a loro.
"Si, Piton si stava offrendo di aiutarlo!" ripeté Harry. "Ha detto di aver promesso alla
madre di Malfoy di proteggerlo, che ha fatto un "Voto Infrangente o qualcosa del genere.."
"Un Voto Infrangibile?" disse Ron sorpreso "Mah, non può aver... Ne sei sicuro?"
"Si, ne sono certo," disse Harry "Perché? Che significa?"
"Bé, non si può rompere un Voto Infrangibile..."
"A questo c’ero arrivato anche da solo. Che succede se lo rompi?"
"Muori", disse semplicemente Ron." Fred e George cercarono di farmene fare uno quando
avevo circa cinque anni. C’è mancato poco, Stavo stringendo le mani a Fred e tutto il
resto quando papà ci ha scoperti , andò fuori di testa" disse Ron ricordando la scena.
"Solo quella volta ho visto papà arrabbiato tanto quanto la Mamma, Penso che la chiappa
destra di Fred non sia più la stessa da allora."
"Si, beh, tralasciando la chiappa destra di Fred ---"
"Permesso?"disse la voce di Fred come i gemelli entrarono nella cucina.
"Ahh, Gorge, guardali. Stanno usando coltelli e tutto il resto, che Dio li benedica."
"Avrò diciassette anni in poco più di due mesi," disse Ron mettendo il broncio, "e allora
potrò farlo usando la magia!"
"Ma nel frattempo," Disse George, sedendosi e mettendo i piedi sul tavolo, "Possiamo
goderci la tua dimostrazione di un corretto uso di un - ooops, che cosa stupenda!"
"Voi mi avete fatto sbagliare!" disse Ron succhiandosi il pollice tagliato. "Aspettate solo
che arrivi ai diciassette ---"
"Sono sicuro che ci stupirai con una fin qui insospettata, abilità magica," disse Fred.
"Parlando delle tue inaspettate capacità, Ronald," disse gorge, "cos’è questa faccendo che
abbiamo sentito da Ginny su questa fanciulla di nome.... A meno che la nostra
informazione non sia sbagliata... Lavanda Brown?"
Ron cominciò ad arrossire, ma non pareva dispiaciuto quando si voltò verso i suoi semi.
"Sono fatti miei."
"Che risposta brutale,"disse Fred."Davvero non so proprio come puoi pensare a questo.
No, sinceramente, quello che volevamo sapere era... come è successo?"
"Cosa volete dire?"
"Ha avuto un incidente o qualcosa del genere?"
"Cosa..?!"
"Beh, come fa a sopportare un tale decerebrato? Attento con quello!"
La signora Weasly entrò nella stanza giusto in tempo per vedere Ron lanciare il coltello
dei semi a Fred, che lo trasformò in un aereoplanino di carta con un solo cenno della sua
bacchetta,
"Ron!"disse furiosa"Non farti vedere mai più a lanciare dei coltelli!"
"Non lo farò,"disse Ron"non mi farò vedere"aggiunse sottovoce mentre si voltava verso la
montagna di semi.
"Fred, George, mi dispiace, cari, ma Remus è arrivato stanotte e così Bill dovrà
schiacciarsi in camera con voi."
"No c’è problema;" disse George.
-"Quindi, dato che Charlie non verrà a casa, restano Harry e Ron a dormire in soffitta, e
se Fleur resta con Ginny - "- Questo diventerà il Natale migliore di Ginny -" mormorò
Fred. "- Ognuno starà comodo, o almeno avrà un letto," disse la signora Weasly
leggermente stressata.
"Quindi Percy non farà vedere la sua brutta faccia?" domandò Fred.
La signora Weasly si voltò prima di rispondergli." No. È occupato penso, al Ministero."
"O è il più grande idiota del mondo," disse Fred nonappena la Signora Weasly ebbe
lasciato la cucina."Uno dei due. Beh, ora andiamocene, George."
"Che cosa avete da fare?" chiese Ron."Non potete aiutarci con questi semi? Dovete solo
agitare la vostra bacchetta e così saremmo liberi di andare anche noi!"
"No, non penso che si possa fare," disse Fred seriamente."Spellare semi senza usare la
magia è una cosa che ti fa crescere molto, ti fa capire come è difficile sia per i Babbani -"
"- e se vuoi che qualcuno ti aiuti, Ron," aggiunse George facendo svolazzare
l’aereoplanino verso di lui "Io non gli lancerei contro dei coltelli, è solo un suggerimento.
Noi ce ne andiamo al villaggio, c’è una ragazza molto carina che lavora al giornalaio, e
pensa che i miei giochi con le carte siano qualcosa di meraviglioso... Qualcosa come
magia vera..."
"Infami" disse Ron scuro in volto, guardando i gemelli attraversare il vialetto innevato. "Ci
avrebbero messo dieci secondi e poi avremmo potuto andarcene anche noi."
"Non io," disse Harry . "Ho promesso a Silente che non sarei andato in giro mentre
restavo qui per il Natale."
"Oh, già" disse Ron. Prese un’altra manciata di semi e disse, "Dirai a Silente quello che
hai sentito della conversazione tra Malfoy e Piton?"
"Si," disse Harry. "andrò a dirlo a chiunque possa metterci fine e Silente è al primo posto
della lista. Dovrei parlarne di nuovo anche con tuo padre."
"Peccato non aver sentito che cosa ha in mente Malfoy..." "Non potrei averlo fatto, era
appunto questo il succo della discussione, Malfoy si rifiutava di dirlo a Piton"
Ci fù un attimo di silenzio poi Ron aggiunse "Comunque sai cosa diranno di tutto ciò
Papà e Silente, e tutti gli altri? Diranno che Piton non stà veramente cercando di aiutare
Malfoy, stava solo cercando di scoprire cosa aveva in mente..."
"Loro non l’hanno sentito,"disse Harry amaramente "Nessuno è un così bravo attore,
nemmeno Piton."
"Già... ma loro non la penseranno così" disse Ron.
Harry si girò aggrottando le sopracciglia "Tu pensi che io abbia ragione, vero?",
"Certo!"disse Ron di fretta "Sul serio! Ma loro sono tutti convinti che Piton stia dalla
nostra, no?"
Harry non disse nulla. Aveva già pensato che quella sarebbe stata l’obiezione più
gettonata tra quelle lanciate nei confronti dei suoi nuovi sospetti; poteva quasi sentire
Hermione dirgli: Certo, Harry, si stava solo offrendo di aiutarlo per fregarlo e farsi svelare
i suoi piani...
Questa era pura immaginazione, comunque, non aveva avuto l’opportunità di dire a
Hermione cosa aveva origliato, Lei era scomparsa dalla festa del professor Slughorn
prima del suo ritorno, o almeno questo aveva capito da un infuriato McLaggen, ed era già
tornata a letto quando Harry era arrivato nella sala comune. Come lui e Ron erano partiti
per la Tana il giorno dopo, ebbe appena il tempo di augurarle Buon Natale e dirle di aver
qualche notizia importante da dirle al loro ritorno dalle vacanze. Ognimodo, non era
nemmeno sicuro che lo avesse sentito, Ron e Lavanda si stavano dando un lungo e
completo saluto non-verbale alle sue spalle mentre lui le parlava.
Comunque, nemmeno Hermione avrebbe più potuto negare che Malfoy aveva
definitivamente in mente qualcosa, e Piton lo sapeva, così Harry si sentiva pienamente
giustificato a dire "Te l’avevo detto" cosa che aveva già fatto parecchie volte con Ron.
Harry non ebbe l’opportunità di parlare col Signor Weasly, che lavorava molto a lungo al
Ministero, fino alla sera della vigilia.
I Weasly e i loro ospiti erano seduti nel salotto, che Ginny aveva decorato in modo
prodigioso, sembrava quasi di sedere nel bel mezzo di un’esplosione di decori. Fred,
George, Harry e Ron erano ancora gli unici a sapere che l’angelo sulla cima dell’abete era
uno Gnomo da giardino che aveva morsicato Fred sulla caviglia mentre stava
raccogliendo le carote per la cena. Schiantato, colorato d’oro, spinto dentro a un
minuscolo tutu e con un piccolo paio d’ali incollatogli sulla schiena, guardava in
cagnesco verso di loro, il più brutto Angelo che Harry avesse mai visto, con una grossa
testa somigliante a una patata e piedi pelosi.
Erano tutti riuniti col fine di ascoltare il programma radiofonico della cantante preferita
dalla signora Weasly, Celestina Warbeck, la cui voce gorgheggiava fuori dall’ impianto
radio in legno dei Weasly. Fleur, che sembrava trovare Celestina molto ottusa, parlava
rumorosamente nell’angolo dove la signora Weasly aggrottava le ciglia puntando la
bacchetta verso il regolatore del volume, di modo che la voce di Celestina crescesse
sempre più alta. Col sottofondo di un particolare pezzo jazz intitolato "Un calderone pieno
di caldo, forte amore," Fred e George iniziarono una partita a Spara-Schiocco con Ginny,
Ron continuava a lanciare verso Fleur e Bill occhiate nascoste, sicuramente cercando di
carpire qualche consiglio. Intanto, Remus Lupin, che era più trasandato e stanco che
mai, sedeva di fronte al fuoco, perso nei suoi pensieri al punto da non sentire la voce di
Celestina:
Oh, vieni e mescola il mio calderone,
e se lo fai bene
bollirò di forte e caldo amore
per tenerti al caldo stanotte.
"Noi la ballavamo quando avevamo diciott’anni, spostando il suo sguardo su suo
marito."te lo ricordi, Arthur?"
"Mphf?" disse il signor Weasly che continuava ad annuire mentre sbucciava il suo
mandarino. "Oh, si, che bei tempi..."
Con uno sforzo, si sedette più dritto e lanciò un’occhiata a Harry che sedeva lì
accanto"Mi spiace,"disse, spostando lo sguardo alla radio mentre Celestina finiva il
ritornello "Ritorneremo con voi presto."
"Nessun problema," disse Harry ghignando, "è stato impegnato al Ministero?"
"molto" disse il signor Weasly. "e per di più non andiamo da nessuna parte, dei tre arresti
fatti nell’ ultimo paio di mesi, dubito fortemente che ci sia anche un solo Mangiamorte,
ma non dirlo a nessuno, Harry" aggiunse, apparendo più sveglio che dispiaciuto.
"Non staranno ancora trattenendo Stan Picchetto vero?" domandò Harry.
"Ho paura di si" disse il signor Weasly "So che Silente stà interferendo direttamente con
Scrimgeour approposito di Stan... Cioè, a chiunque lo domandi, nessuno è convinto che
Stan sia un Mangiamorte più di quanto lo sia questo mandarino... Ma ai piani alti
vogliono che si pensi che stiamo facendo progressi e ‘tre arresti’ suona meglio di ‘tre
arresti e un rilascio ’ ma ripeto, è tutto top secret..."
"Non dirò nulla," disse Harry, esitò un momento, chiedendosi se fosse il momento giusto
per intraprendere una discussione sui suoi sospetti mentre Celestina riprendeva con la
canzone "Tu hai strappato il cuore dal mio petto".
"Signor Weasly, sa quello che le dicevo alla stazione prima della partenza per la Scuola..."
"Ho controllato, Harry"disse il signor Weasly."Sono stato a casa dei Malfoy, non c’era
niente, ne rotto e comunque non poteva essere li"
"Si, lo so, ho letto sul profeta che aveva controllato.. ma questo è qualcosa di differente...
un po’ più..."
E disse al signor Weasly tutto quello che aveva sentito dire tra Malfoy e Piton. Come ebbe
parlato, Harry vide la testa di Lupin girarsi un poco verso di lui, ascoltando ogni parola.
Quando ebbe finito, c’era il silenzio, eccezion fatta per la voce di Celestina.
Oh, mio povero cuore
Dove sei andato
Mi hai lasciato per incanto...
"Hai pensato Harry", disse il signor Weasly "che Piton probabilmente cercava solo...?"
"Cercava di offrirgli una mano, per poter scoprire cosa ha in mente Malfoy?" disse Harry
in fretta "Si, sapevo che l’avrebbe detto, ma come possiamo saperlo?"
"Non è nostro compito saperlo" disse Lupin inaspettatamente. Aveva girato la testa in
modo da poter fissare Harry in volto.
"è compito di Silente. Silente si fida di Severus, e questo deve essere abbastanza per tutti
noi."
"Ma,"disse Harry "Pensa, anche solo per un momento, che Silente si sbagli approposito di
Piton..."
"Altri l’hanno già detto, molte volte. Dipende dal se tu ti fidi o no del giudizio di Silente, io
si, e quindi mi fido di Severus."
"Ma Silente può sbagliarsi" replicò Harry "L’ha detto lui stesso, e tu" - Guardò Lupin fisso
negli occhi - "ti piace veramente Piton"
"A me non piace ne dispiace Severus," disse Lupin. "No, Harry, stò dicendo il
vero,"aggiunse appena Harry accennò un’espressione scettica "Non siamo mai stati
amici, dopo tutto quello che c’è stato tra James, Sirius e Severus, c’è troppa amarezza in
quello. Ma non dimentico che, durante l’anno che ho passato a Hogwarts, Severus ha
fatto per me la Pozione Antilupo ogni mese, perfettamente, e così non ho dovuto soffrire
come faccio di solito durante la luna piena."
"Ma si è ‘accidentalmente? Lasciato scappare che sei un Lupo Mannaro, e così te ne sei
dovuto andare!"disse Harry amaramente
Lupin alzò le spalle. "La notizia si sarebbe sparsa in ogni caso. Sappiamo entrambi che
voleva il mio lavoro ma avrebbe potuto far un danno molto più grande sbagliandosi nel
preparare la pozione, mi ha tenuto in salute, devo essergliene grato"
"forse non ha sbagliato nella pozione perché Silente lo controllava" disse Harry
"Sei determinato ad odiarlo, Harry," disse Lupin con un debole sorriso.
"E ti capisco, con James come padre e Sirius come patrigno, hai ereditato un vecchio
pregiudizio, comunque riferisci a Silente quello che hai detto a me e Arthur, ma non ti
aspettare che lui condivida il tuo punto di vista sulla faccenda, non ti aspettare
nemmeno che sia sorpreso al riguardo. Potrebbe esser su ordine di Silente che Severus
ha interrogato Draco.";
... e adesso che siamo soli
ti ringrazio di avermi
ridato il mio cuore!
Celestina terminò la sua canzone con una alta e lunga nota e uno scroscio di applausi
uscì dalla radio, applausi a cui la signora Weasly si unì entusiasta.
"è finalmonte finita?"disse Fleur ad alta voce. "Grazie al cielo che orribile---"
"Prendiamo una tazza di zabaglione prima di dormire?"disse la signora Weasly ad alta
voce, balzando in piedi."chi ne vuole una?"
"Perché sei arrivato così tardi?" chiese Harry a Lupin, mentre il signor Weasly si alzava
per dirigersi in cucina e tutti gli altri cominciavano a stiracchiarsi.
"Oh, sono stato sottoterra," disse Lupin "Letteralmente, per questo non ho potuto
scriverti, mandarti delle lettere sarebbe stato un buon diversivo."
"Cosa vuoi dire?"
"Ho vissuto un po’ con i miei simili"disse Lupin.
"Lupi Mannari," aggiunse all’occhiata perplessa di Harry "Quasi tutti loro stanno dalla
parte di Voldemort. Silente voleva una spia tra loro, e quindi..."
Aveva un tono leggermente amaro, e quando se ne accorse sorrise, "Non mi stò
lamentando, è un lavoro necessario e chi poteva farlo meglio di me? Comunque, è stato
difficile guadagnarsi la loro fiducia, porto su di me i segni inconfondibili di chi ha cercato
di vivere in mezzo ai maghi, loro ormai rifiutano la società e vivono ai margini, rubando e
talvolta uccidendo, per mangiare."
"Come mai si sono alleati con Voldemort?"
"Pensano che, sotto il suo dominio, avrebbero una vita migliore,"disse Lupin.
"Ed è arduo discutere con Greyback là fuori..."
"Chi è Grayback?"
"Non hai mai sentito parlare di lui?" disse Lupin torcendosi nervosamente le mani
"Fenrir Grayback è, probabilmente, il più selvaggio Lupo Mannaro vivo al giorno d’oggi,
reputo che la sua missione sia quella di mordere e contaminare più umani possibile;
vuole creare abbastanza Lupi Mannari da sorpassare i maghi. Voldemort gli ha promesso
un premio in cambio dei suoi servigi, Grayback è specializzato in bambini... Mordili
mentre sono giovani, dice, toglili dai genitori e dalla gente comune, insegnagli a odiare i
maghi. Voldemort ha minacciato di sguinzagliarlo addosso ai figli e alle figlie della
popolazione magica, e questa è una minaccia che di solito produce buoni risultati." Lupin
fece una pausa prima di aggiungere, "è stato Grayback a mordere me"
"Cosa?" disse Harry stupito.
"Intendi dire quando eri ancora bambino?"
"Si, mio padre lo aveva offeso. Per molto tempo non sapevo chi fosse il Lupo Mannaro che
mi aveva morso; provavo persino pietà per lui, credevo che fosse fuori di se, come quando
mi trasformo io. Ma Grayback non è così, Prima della luna piena si posiziona vicino alla
vittima, assicurandosi che sia abbastanza vicino per colpire. Predispone tutto. Questo è
l’uomo che Voldemort usa per convincere i Lupi mannari. E io non posso pretendere che
la mia piccola insistenza si faccia strada al punto da mettere in discussione Grayback,
che continua a ripetere che noi Lupi Mannari abbiamo bisogno di sangue, e che sia
necessario vendicarci sulle persone normali." "ma tu sei normale!"disse Harry
ferocemente. "Hai solo un...un problema -"
Lupin scoppiò a ridere. "a volte mi ricordi molto James. Lui lo chiamava il mio piccolo
problema di peli quando eravamo in compagnia. Molte persone credevano che io
possedessi un coniglio maleducato..."
Lupin accettò volentieri la tazza di zabaglione offertagli dal signor Weasly e lo ringraziò,
sembrava lievemente più allegro, Harry, nel frattempo si senti un poco più eccitato,
quell’ultimo riferimento a suo padre gli ricordò qualcosa che aveva intenzione di chiedere
a Lupin.
"Hai mai sentiti di qualcuno che si facesse chiamare Il Principe Mezzosangue?"
"Il mezzosangue cosa?"
"Principe"disse Harry guardandolo da vicino per scorgere qualche segno di
riconoscimento.
"Non ci sono principi dei maghi," disse Lupin sorridendo" è un titolo che pensi di
adottare? Io pensavo che ‘Il Prescelto’ fosse abbastanza."
"Non ha a che fare con me" disse Harry indignato "Il Principe Mezzosangue era qualcuno
che frequentava Hogwarts, ho il suo vecchio libro di pozioni. Ci ha scritto sopra
incantesimi ovunque, incantesimi che ha inventato. Uno di quelli è Levicorpus -"
"Oh, quello aveva un discreto successo mentre io ero a Hogwarts" disse Lupin ricordando
"C’è stato un periodo durante il mio quinto anno in cui non ci si poteva dirigere da
nessuna parte senza essere appesi in aria per la propria caviglia."
"Mio padre l’ha usato,"disse Harry "L’ho visto nel Pensatoio, l’ha usato su Piton"
Cercò di sembrare casuale, come se il commento non avesse importanza, ma non era
sicuro che avrebbe sortito l’effetto previsto, il sorriso di Lupin era un pò troppo
comprensivo.
"Si,"disse Lupin" Ma non era l’unico, come ho detto, era molto popolare..."
"sai come queste cose vanno e vengono..."
"Ma sembra che sia stato inventato quando eravate a scuola voi, "insistette Harry.
"Non necessariamente," replicò Lupin "Le fatture vanno e vengono come qualsiasi altra
cosa.
Guardò Harry direttamente negli occhi e disse "James era un purosangue, Harry, e ti
giuro che non ci ha mai chiesto di chiamarlo Principe"
Abbandonando l’idea Harry chiese "e non era Sirius, o tu?"
"Definitivamente No."
"Oh."disse Harry guardando il fuoco "è solo che, bè, questo Principe mi ha aiutato molto
in Pozioni"
"Quanto è vecchio questo libro, Harry?"
"Non so, non ho mai controllato."
"Beh, forse questo potrebbe darti qualche indizio su quando questo Principe è stato a
Hogwarts," disse Lupin
Poco dopo, Fleur decise di imitare Celestina nell’interpretazione di ‘Un calderone pieno di
caldo, forte amore ’ che fu bloccata dall’intero gruppo, una volta vista l’espressione della
signora Weasly, che diceva chiaramente che era ora di andare a letto, Harry e Ron si
affrettarono su per la stanza che porta alla soffitta di Ron dove un letto da campo era
stato aggiunto per Harry.
Ron cadde addormentato quasi subito scavò nel suo bagaglio e ne tirò fuori la sua copia
di ‘Pozioni Avanzate’ e se la portò a letto.
Girò pagine e pagine prima di trovare, sulla copertina del libro, la data di pubblicazione,
risalente più o meno a cinquant’anni prima.
Ne suo padre, ne gli amici di suo padre erano stati a Hogwarts cinquant’anni prima.
Dispiaciuto, Harry rimise a posto il libro, spense la lampada, e si girò nel letto, pensando
ai Lupi mannari e a Piton, a Stan Picchetto e al Principe Mezzosangue, e infine cadde in
uno strano sonno, pieno di ombre crepitanti e pianti di bambini...
"Deve essere uno scherzo..."
Harry si svegliò di colpo vedendo una protuberanza ai piedi del suo letto. Si mise gli
occhiali e si diede un’occhiata attorno. La piccola finestra era completamente ricoperta
dalla neve, e, di fronte a lui, Ron sedeva sul suo letto esaminando quella che sembrava
essere una spessa catenina d’oro.
"Cos’è quella roba?" chiese Harry.
"è il regalo di Lavanda", disse Ron disgustato, "Pensa veramente che io indosserei mai..."
Harry guardò più attentamente e scoppiò a ridere, alla fine della catenina in smaglianti
lettere dorate stava scritto "Il mio amore"
"Bella," disse Harry, "eccellente, Dovresti proprio indossarla davanti a Fred e George."
"Se ti azzardi a dirglielo," nascondendo la collana sotto il cuscino, "Io.. io ti...ti.."
"Mi Balbetterai contro?" ridacchio Harry "Suvvia"
"Come ha potuto pensare che mi sarebbe piaciuto un oggetto come questa, cosa?" disse
Ron rivolgendosi scioccato al cielo.
"Bè, prova a ricordare, "disse Harry "Le hai mai detto che non ti sarebbe piaciuto andare
in giro con la scritta ‘Il mio amore’ attorno al collo?"
"Beh, ammise Ron, non è che abbiamo parlato molto, è più che altro.."
"Pomiciare." Disse Harry.
"Beh, si" disse Ron, esitò un momento prima di dire "Davvero Hermione esce con quel
McLaggen?"
"Non saprei,"ammise Harry "Erano alla festa di Slughorn insieme, ma non penso che sia
andata bene."
Ron apparve leggermente più sollevato e cominciò ad aprire gli altri regali.
Quelli di Harry includevano un nuovo maglione con ricamato un Boccino d’Oro da parte
della signora Weasly, una grande confezione dei ‘tiri vispi Weasly’ da parte dei gemelli e
un umido pacchetto ammuffito con la scritta ‘Al Padrone’ da parte di Kreacher, Harry lo
fissò per un momento. "Pensi che sia abbastanza sicuro aprirlo?" chiese "Non può esser
niente di pericoloso, tutta la nostra posta viene continuamente controllata dal Ministero,"
disse Ron che fissava il pacchetto con aria sospettosa.
"Non ho pensato di mandare qualcosa a Kreacher. Di solito le persone fanno dei Regali ai
loro Elfi Domestici?" disse Harry squadrando il pacchetto.
"Hermione lo farebbe:"disse Ron "Ma aspettiamo e vediamo prima di sentirci in colpa" Un
momento dopo Harry aprì il pacco che si rivelò contenere una larga quantità di vermi.
"carino" disse Ron sogghignando. "Molto profondo, preferisco questi al posto della
collana," disse Harry a Ron.
Tutti stavano indossando i nuovi maglioni quando scesero per il pranzo di Natale, tutti a
parte Fleur (per cui la signora Weasly aveva deciso di non sprecarsi).
La stessa signora Weasly, che indossava un nuovo cappello da strega fiammante e una
collana di brillanti.
"Fred e George me li hanno regalati! Non sono stupendi?"
"Beh, devo dire che ti apprezziamo sempre di più mamma," disse George "ora che laviamo
i nostri stessi calzini."
"Pasticcio Remus?"
"Harry, hai un verme tra i capelli" disse Ginny allegramente, sporgendosi sopra il tavolo
per toglierlo, Harry sentì qualcosa per la schiena che non aveva nulla a che fare con i
vermi.
"Orribile" disse Fleur scrollandosi le spalle.
"Già"disse Ron."vuoi del sugo Feur?"
Nell’ intento di aiutarla, Ron fece volare il contenitore del sugo, il disastro fu evitato da
Bill che, con un gesto della sua bacchetta fece rientrare il sugo nel contenitore.
"Sei maldostro come quella Tonks" disse Feur a Ron una volta finito di baciare Bill in
ringraziamento.
"Fa sompre cadere qualcosa"
"Avevo invitato la cara Tonks per unirsi a noi, oggi," disse la signora Weasly, appoggiando
le carote con forza eccessiva a fissando Fleur."Ma non ha voluto venire. L’hai sentita di
recente, Remus?"
"No, non sono stato in contatto con nessuno per molto tempo," disse Lupin "Ma avrà la
sua famiglia con cui passare il Natale, non cedi?"
"Hmmm," disse la signora Weasly "Forse, ma avevo l’impressione che fosse intenzionata a
passare il natale da sola."
Diede a Lupin un’occhiata annoiata, come se fosse per colpa sua che Fleur stesse per
diventare sua nuora al posto di Tonks, ma Harry, lanciando un’occhiata a Fleur, che
stava dando a Bill dei piccoli pezzi di tacchino con la sua forchetta, pensò che quella che
la signora Weasly stava combattendo era certamente una battaglia persa. Comunque, in
questo modo, si ricordò di una cosa che aveva intenzione di chiedere a Lupin, l’uomo che
sapeva più di tutti sui Patronus.
"Il Patronus di Tonks ha cambiato forma," gli disse "O almeno così ha detto Piton, non
sapevo che potesse succedere, come mai un Patronus può cambiare aspetto?"
Lupin si prese un po di tempo, mangiò il suo tacchino e inghiottì prima di rispondere
lentamente "A volte... a causa di un forte shock.. o uno sbalzo emotivo..."
"Sembrava grosso, e aveva quattro zampe," disse Harry, poi colpito da un pensiero
improvviso, aggiunse sottovoce "Non è che magari poteva essere...?"
"Arthur!" disse la signora Weasly di colpo, era balzata dalla sua sedia, con una mano al
petto e fissava fuori dalla finestra della cucina. "Arthur, è Percy!"
"Cosa?"
Il signor Weasly si guardò attorno, tutti fissarono immediatamente la finestra della
cucina, Ginny si alzò per vedere meglio. Quindi, Percy Weasly stava attraversando il
vialetto innevato che portava alla tana, ma non era solo.
"Arthur, lui... lui è qui col Ministro!"
E Harry vide l’uomo che aveva visto sulla gazzetta del Profeta che seguiva Percy sul
vialetto di casa.
Prima che qualcuno potesse fare qualcosa, prima che il signor o la signora Weasly
potessero anche solo dire qualcosa la porta dell’ingresso si aprì e sulla soglia apparve
Percy Weasly.
Ci fu un momento di sentito silenzio dopo di che Percy disse "Buon natale, madre"
"Oh, Percy!" disse la signora Weasly mentre si lanciava tra le sue braccia.
Rufus Scrimgeour aspettava sulla soglia, sorridendo mentre assisteva alla scena.
"Dovete perdonare l’ intrusione," disse, guardando il signor Weasly "Percy e io eravamo
nelle vicinanze, al lavoro, e non ha potuto resistere al pensierosi vedervi.."
Percy comunque non diede segno di voler salutare nessun altro membro della famiglia.
Restava in piedi, stirato, guardandosi attorno mentre il signor Weasly, Fred e George lo
fissavano impietriti.
"Prego, entri Ministro, si sieda!" starnazzò la signora Weasly
"No, no, grazie mia cara Molly," disse Scrimgeour, Harry pensò che avesse chiesto il suo
nome a Percy prima di entrare, "Non voglio interrompere, non saremmo nemmeno venuti
se Percy non avesse voluto vedervi con tanta insistenza.."
"Oh, Perce!" disse la signora Weasly in lacrime, sporgendosi per baciarlo.
"Resteremo solo per pochi minuti, no, no, vi assicuro che non voglio entrare!" Beh, se
qualcuno mi volesse mostrare il vostro fantastico giardino.. Ah, quando quel giovanotto
finisce, perché non viene a fare due passi con me?"
L’atmosfera attorno al tavolo cambiò rapidamente. Tutti lanciavano occhiate da
Scrimgeour a Harry. Nessuno fece finta di credere che Scrimgeour non conoscesse il
nome di Harry, o che trovasse naturale che lui fosse scelto per accompagnarlo in giardino
quando Ginny, Fleur e George avevano già ripulito i loro piatti.
"Certo" disse Harry per rompere il silenzio.
Lui non era stupido, se Scrimgeour voleva parlare con lui, questa poteva essere la
ragione per cui Percy era venuto a fare visita alla famiglia.
"Va tutto bene" disse Harry passando accanto a Lupin che sembrava essersi innervosito.
"Bene" aggiunse quando il signor Weasly aprì la bocca per parlare.
"Meraviglioso!" disse Scrimgeour, aspettando Harry sulla soglia e facendolo passare per
primo.
"Faremo solo un giretto nel giardino, poi io e Percy ce ne andremo. Continuate pure!"
Harry oltrepassò il piccolo vialetto verso il retro della casa dove stava il giardino
completamente coperto di neve, mentre Scrimgeour sorrideva al suo fianco, lui, a quanto
sapeva Harry, era stato a capo dell’ufficio degli Auror, sembrava un tipo difficile e
segnato dalle battaglie, molto differente dal corpulento Caramell con la bombetta.
"Fantastico," disse Scrimgeour guardando il giardino coperto di neve di fronte a se.
"Fantastico."
Harry non disse niente. Poteva dire che Scrimgeour lo stava guardando ma non se ne
accertò.
"Avevo voglia di parlarti da molto tempo," disse Scrimgeour dopo qualche momento.
"Lo sapevi?"
"No" disse Harry sinceramente.
"Già, da molto tempo, ma Silente è molto protettivo nei tuoi riguardi," disse
Scrimgeour."Naturale, certo, naturale, dopo tutto quello che hai passato... E
specialmente dopo quanto successo al Ministero in Giugno.."
Si fermò per aspettare una risposta di Harry, che non arrivò, così continuo:"Speravo in
un’occasione per parlarti sin da quando sono entrato in carica, ma Silente - molto
comprensibilmente, devo dire -lo ha prevenuto"
Di nuovo, Harry non disse nulla, aspettando.
"Tutte le voci che ti girano attorno!" disse Scrimgeour "Beh, certo, sappiamo entrambi
che la storia è stata distorta.. .Tutti questi bisbigli su una profezia, sul fatto che tu
saresti ‘Il Prescelto’..."
Harry pensò che Scrimgeour si stesse lentamente avvicinando al punto.
"Penso che Silente abbia discusso queste cose con te, non è così?"
Harry tentennò, chiedendosi se avrebbe dovuto mentire o no. Guardò le impronte di
gnomi sulla neve, vicino ai vasi dei fiori, che portavano al punto dove Fred aveva
catturatolo gnomo che in quello stesso momento stava indossando un tutu dalla cima
dell’albero di Natale. Infine, decise per la verità... O una parte di essa.
"Si, ne abbiamo discusso."
"Avete, avete..."disse Scrimgeour. Harry poteva vedere, al limite del suo campo visivo,
Scrimgeour fissarlo, così fece finta di essere molto interessato a uno gnomo che aveva
appena fatto sbucare la propria testa dalla sua tana nascosta sotto un rododendro. "E
cosa ti ha detto Silente?"
"Mi spiace, ma questa è una cosa tra me e lui," disse Harry mantenendo la sua voce il
più gentile possibile e anche il tono di Scrimgeour era amichevole quando disse:
"Oh, certo, è una domanda confidenziale. Non vorrei che tu divulgassi... no, no, e
comunque, importerebbe qualcosa il fatto che tu sia o no ‘Il Prescelto ?"
Harry dovette riflettere prima di rispondere. "non capisco cosa intende dire, Ministro"
"Beh, certo, per te sarà di estrema importanza" disse Scrimgeour ridendo "Ma per la
comunità magica in generale, è più una percezione no? È quello che sembra alla gente
l’importante"
Harry non disse niente, ora cominciava a intravedere il punto della situazione, ma non
avrebbe aiutato Scrimgeour ad arrivarci. Lo gnomo nel rododendro stava ora scavando
cercando vermi tra le radici e Harry tenne il suo sguardo fisso su di esso.
"Vedi, la gente crede che tu sia Il Prescelto" disse Scrimgeour.
"Ti immaginano come una specie di eroe, cosa che tut sei comunque, prescelto o no,
quante volte hai affrontato Colui-Che-Non-Deve-Essere-Nominato fino ad ora? Beh, in
ogni caso..."continuò, senza aspettare una risposta"Il punto è: tu per loro sei il simbolo
della speranza. L’idea che ci sia qualcuno la fuori che abbia la possibilità, che sia
destinato a distruggere Colui-Che-Non-Deve-Essere-Nominato , beh, naturalmente, aiuta
molto le persone. E una volta capito questo, Harry, capirai anche che tu hai, diciamo, un
dovere, di schierarti col Ministero, e dare una spinta a tutti"
Lo gnomo era appena riuscito a acchiappare un verme e ora cercava di afferrarlo meglio
per toglierlo dal terreno ghiacciato.
Harry rimase in silenzio così a lungo che Scrimgeour spostò lo sguardo da lui allo
gnomo"Piccole divertenti creature, non trovi? ma tu che ne pensi, Harry?"
"Non credo di capire esattamente cosa vuole da me ‘ schierarsi col Ministero’, cosa
significa?"
"Oh, niente di oneroso, te lo assicuro," disse Scrimgeour. "Se solo tu potessi passare e
farti vedere al Ministero qualche volta, per esempio, potrebbe dare una buona
impressione. E di certo, una volta che tu ti troveresti la, avresti l’opportunità di parlare
con Gawain Robards, il mio successore come capo degli Auror. Dolores Umbridge mi ha
rivelato della tua ambizione di diventare Auror. Questo ti può aiutare molto..."
Harry sentì una punta di rabbia ribollire nel suo stomaco ‘e così Dolores Umbridge era
ancora al ministero eh?’
"così in parole povere," disse Harry col tono di chi vuole solo sistemare qualche dettaglio
"Lei vuole che dia l’impressione di lavorare per il Ministero?"
"Questo darebbe a tutti una spinta a credere che tu sia molto più coinvolto, Harry"
disse Scrimgeour, sembrando sollevato che Harry si fosse affezionato all’idea così in
fretta.
" ‘Il Prescelto’, sai... Serve a dare speranza alla gente, la sensazione che stiano
succedendo cose buone.."
"Ma se cominciassi a entrare e uscire dal Ministero," disse Harry continuando a sforzarsi
di mantenere un tono amichevole "non sembrerà che io approvi la line di condotta del
Ministero?"
"Beh" disse Scrimgeour aggrottando le sopracciglia, "si, questo fa parte di quello che noi
vorremmo-"
"no, non penso che possa funzionare" disse Harry educatamente. "Vede, io non approvo
alcune cose che state facendo al Ministero. Trattenere Stan Picchetto ad esempio."
Scrimgeour non parlò per un momento ma la sua espressione si indurì rapidamente.
"Non mi aspetto che tu capisca," disse, incapace di trattenere la rabbia nella sua voce
"Questi sono tempi pericolosi e alcuna misure devono essere prese, tu hai sedici anni-"
"Silente ha un po’ più di sedici anni, e anche lui non è d’accordo sul fatto di trattenere
Stan ad Azkaban" disse Harry "Lei fa di Stan un capo espiatorio, come vuole fare di me la
sua mascotte."
Si guardarono l’un l’altro per un lungo momento, infine Scimgeour disse, senza pretesa
di sembrare caloroso, "Vedo che preferisci - come il tuo eroe, Silente - di dissociarti dal
Ministero?" "Io non voglio essere usato," disse Harry.
"qualcuno potrebbe dire che è tuo dovere farti usare dal Ministero!"
"Già, e qualcuno potrebbe dire che è suo dovere controllare che una persona sia
veramente un Mangiamorte prima di schiaffarlo in prigione, " disse Harry mentre il suo
temperamento saliva "Lei stà facendo quello che fece Barty Crouch. Lei non le vede mai
di buon occhio, eh? Le persone? Come fece Caramell, sostenendo che tutto fosse rose e
fiori mentre altre persone venivano assassinate sotto il suo naso, e adesso abbiamo lei,
che sbatte in prigione la gente sbagliata e pretendendo di avere ‘Il Prescelto’ al suo
servizio..."
"Quindi tu non sei ‘Il Prescelto?" disse Scrimgeour.
"Come ha detto lei, in ogni caso questo non ha importanza," disse Harry con una risata
amara, "non per lei, almeno"
"Non avrei dovuto dirlo" disse Scrimgeour velocemente "è stato indiscreto -"
"No, è stato onesto," disse Harry. "Una delle poche cose che mi ha detto onestamente.
Non le importa se io vivrò o morirò, ma le importa che io convinca la gente che lei vincerà
la guerra contro Voldemort. Io non ho dimenticato, Ministro.." disse Harry mostrando il
dorso della mano destra, dove, con una luce chiara, risplendevano ancora le cicatrici che
Dolores Umbridge lo aveva costretto a farsi per punizione. ‘ Non devo dire bugie’.
"Non mi ricordo che lei si sia schierato in mia difesa mentre cercavo di dire a tutti che
Voldemort era tornato, Il Ministero non era così ansioso di fare amicizia lo scorso anno.
Scese un silenzio ghiacciato quasi quanto la terra sotto i loro piedi. Lo gnomo era
finalmente riuscito a strappare il verme dal terreno e lo succhiava felice, appoggiandosi
al tronco del rododendro.
"Cosa ti ha detto di fare Silente?" disse Scrimgeour bruscamente. "Dove se ne va quando
si assenta da Hogwarts?"
"Non ne ho idea, " disse Harry.
"E non me lo diresti nemmeno se lo sapessi," disse Scrimgeour "giusto?"
"No, non lo farei" disse Harry.
"Beh, allora dovrò cercare di scoprire qualcosa in altri modi."
"ci può provare;" disse Harry con tono indifferente "Ma lei sembra più intelligente di
Caramell, quindi penso che abbia imparato dai suoi sbagli. Lui cercò di interferire a
Hogwarts. Credo che abbia notato che lui non è più Ministro, ma Silente continua a
essere il Preside. Io lascerei Silente in pace, se fossi in lei"
Ci fu una lunga pausa.
"Beh, mi sembra che abbia fatto davvero un buon lavoro con te" disse Scrimgeour, con
occhi di ghiaccio da dietro le lenti appannate.
"Uomo di Silente in tutto e per tutto eh, Potter?"
"Si, lo sono" disse Harry "Felice di averla conosciuto;"
E girando le spalle al Ministro della Magia, se ne tornò verso la casa.
CAPITOLO DICIASSETTE
IL RICORDO DI SLUGHORN
Nel tardo pomeriggio, qualche giorno dopo l'Anno Nuovo, Harry, Ron, e Ginny
si sistemarono accanto al camino per ritornare ad Hogwarts. Il Ministero aveva preparato
questo collegamento unico per la Metropolvere per far tornare gli studenti velocemente ed
in modo sicuro a scuola. Solo la signora Weasley era lì a salutare, in quanto il signor
Weasley, Fred, George, Bill, e Fleur erano tutti al lavoro. La signora Weasley scoppiò in
lacrime al momento della partenza.
Bisogna ammettere che mise veramente poco impegno per evitare di partire in ritardo;
stava piangendo senza sosta da quando Percy si era precipitato via di casa nel Giorno di
Natale con i suoi occhiali rotti e una pianta profumata schiacciata (che sia Fred, George,
e Ginny pensavano fosse per loro).
"Non piangere, mamma" disse Ginny, dandole una pacca sulla schiena mentre la signora
Weasley singhiozzava sulla sua spalla. "Okay..."
"Sì, non preoccuparti per noi" disse Ron, permettendo a sua madre di lasciare un bacio
molto umido sulla sua guancia, "o per Percy. Lui è così stupido, non è una grande
perdita, no?"
La signora Weasley singhiozzò più forte che mai e strinse Harry tra le sue braccia.
"Promettimi che baderai a te stesso....stai lontano dai guai...."
"Lo faccio sempre, signora Weasley", disse Harry. "Io aamo una vita tranquilla, mi
conosce."
Lei diede una risata cristallina e se ne andò. "Statemi bene allora, tutti voi...."
Harry entrò nel fuoco color smeraldo e gridò "Hogwarts!" Ebbe una vista fugace della
cucina dei Weasley e della triste faccia della signora Weasley prima che le fiamme lo
avvolgessero; ruotando molto velocemente, catturò degli scorci confusi delle stanze di
altri Maghi, le quali erano tirate fuori dalla vista prima che lui potesse dare una buona
occhiata; dopo rallentò, alla fine si fermò del tutto nel camino nello studio della
professoressa McGranitt. Lei si distolse appena dal suo lavoro che lui si arrampicò fuori
dal camino.
"Sera, Potter. Non provare a mettere altra cenere sulla moquette."
"No, Professoressa."
Harry si raddrizzò gli occhiali e si appiattì i capelli quando Ron arrivò ruotando alla sua
vista. Quando Ginny arrivò, tutti e tre uscirono dall'ufficio della McGranitt e si avviarono
verso la Torre dei Grifondoro. Harry diede un'occhiata dalle finestre del corridoio via via
che passavano; il sole stava tramontando sotto il manto di neve. A distanza, riusciva a
vedere Hagrid nutrire Fierobecco di fronte alla sua capanna.
"Bazzecole," disse Ron speranzoso, quando raggiunsero la Signora Grassa, che invece
stava ascoltando con una smorfia la sua voce squillante.
"No," disse lei.
"Cosa vuoi dire con ‘no’"?
"C'è una nuova parola d'ordine" disse. "E per favore non gridare."
"Ma noi siamo partiti, come potevamo saperlo -?"
"Harry! Ginny!"
Hermione si affrettava verso di loro, era vestida di rosa e indossava un mantello, un
cappello, e guanti.
"Sono arrivata un paio d'ore fa, ho appena finito di visitare Hagrid e Becco - ah Alicrespe
disse lei a perdifiato. "Avete passato un buon Natale?"
"Sì" disse Ron per primo, "memorabile, Rufus Scrim -" "Ho qualcosa per te, Harry" disse
Hermione, nessuno guardava Ron nè dava alcun segno di ascoltarlo. "Oh, aspetta - la
parola d'ordine è Astinenza."
"Precisamente" disse la Signora Grassa con voce flebile, e si voltò rivelando il buco nel
ritratto.
"Chi c'era con lei?" chiese Harry.
"Si sono ingozzate a Natale, a quanto pare." disse Hermione, ruotando i suoi occhi
mentre si dirigeva verso l'affollata sala comune. "Lei e la sua amica Violet si sono bevute
il cervello con tutto il vino del quadro dei frati ubriachi nel corridoio degli Incantesimi. Ad
ogni modo..."
Frugò nella sua tasca per un momento, quindi estrasse un rotolo di pergamena con la
scrittura di Silente su di essa.
"Grande" disse Harry, srotolandola immediatamente per scoprire che la lezione con
Silente era prevista per quella notte. "Ho molte cose da dirgli - Sediamoci -"
Ma in quel momento si sentì un forte grido:"Won Won!" e arrivò Lavanda Brown che si
gettò tra le braccia di Ron. Parecchi spettatori ridacchiarono; Hermione diede una risata
tintinnante e disse, "C'è una coppia qui...Vieni. Ginny?"
"No, grazie, ho detto a Dean che ci saremo visti" disse Ginny, però ad Harry non
sembrava essere molto entusiasta della notizia. Lasciare Ron e Lavanda li aveva bloccati
in una sorta di lotta, incontro, Harry condusse Hermione ad un tavolo libero.
"Allora, com'è stato il tuo Natale?"
"Oh, bello" rispose lei scrollando le spalle. "Niente di speciale. Che significa Won Won?
"Te lo dirò in un minuto" disse Harry. "Guarda, Hermione, non puoi -"
"No, non posso" disse lei piano. "Non devi neppure chiederlo."
"Io pensavo che forse, tu sapessi, a Natale -"
"Era la Signora Grassa che beveva un tino di vino vecchio di cinquecento anni, Harry,
non io. Allora, quali erano queste notizie importanti che dovevi dirmi?"
Lei guardava in modo troppo feroce per discuterne in quel momento, così Harry non
parlò più di Ron e raccontò tutto quello che aveva sentito dire a Malfoy e Piton.
Quando finì, Hermione rimase pensierosa per un momento e dopo disse, "Non pensi -?"
"- lui stava facendo finta di offrirgli il suo aiuto in modo da ingannare Malfoy a dirgli cosa
stava facendo?"
"Bene, sì" disse Hermione.
"Il padre di Ron e Lupin la pensano così," disse Harry con riluttanza "Ma questo dimostra
definitivamente che Malfoy preparava qualcosa, non puoi negarlo."
"No, non posso" rispose lei lentamente.
"E si sta comportando secondo gli ordini di Voldemort, come ho appena detto!"
"Mmh...ha fatto realmente il nome di Voldemort?"
Harry aggrottò le sopracciglia, cercando di ricordare. "Non ne sono sicuro...Piton ha detto
'il tuo padrone', e chi potrebbe essere altrimenti?"
"Non lo so" disse Hermione, mordendosi il labbro. "Forse suo padre?"
Aveva lo sguardo fisso nella stanza, persa apparentemente nei suoi pensieri, tuttavia non
c'era notizia di Lavanda e Ron. "Come sta Lupin?"
"Non molto bene" disse Harry, e le disse tutto sulla missione di Lupin fra i licantropi e
della difficoltà che stava affrontando. "Hai sentito parlare di questo Fenrir Greyback?"
"Sì!" disse Hermione, profondamente sorpresa. "E così anche tu, Harry!"
"Quando, a Storia della Magia? Sai bene che non ho mai ascoltato nulla ..."
"No, no, non a Storia della Magia - Malfoy ha minacciato Sinister con Kim!" disse
Hermione. "Sul retro di Notturn Alley, non ricordi? Ha detto a Sinister che Greyback era
un vecchio amico di famiglia e che stava verificando i progressi di Sinister!"
Harry la guardò a bocca aperta. "Me l'ero dimenticato! Ma questo dimostra che Malfoy è
un Mangiamorte, come potrebbe altrimenti essere in contatto con Greyback e dirgli cosa
fare?"
"E' piuttosto sospetto," Hermione riprese fiato. "A meno che . . ." "Oh, andiamo," disse
Harry esasperato, "non puoi sospettarlo!"
"Bene . . . c'è una possibilità che fosse una minaccia vuota." "Sei incredibile, sei," disse
Harry, agitando la testa.
"Vedremo chi ha ragione. . . . Ti rimangerai le parole, Hermione, proprio come il Ministro.
Oh sì, ho avuto un litigio anche con Rufus Scrimgeour. . . ."
Il resto della serata passò in modo amichevole con entrambi che insultavano il Ministro
della Magia, per Hermione, come per Ron, dopo tutto il Ministero aveva sostenuto Harry
durante l'anno precedente, e loro avevano una gran quantità di nervi ora che lui chiedeva
nuovamente aiuto.
Il nuovo trimestre iniziò il giorno dopo con una piacevole sorpresa per quelli del sesto
anno: una grande scritta era stata appesa durante la notte nel tabellone della Sala
Comune.
LEZIONI DI SMATERIALIZZAZIONE
Se avete diciassette anni, o se ne compierete diciassette entro e non oltre il prossimo 31
Agosto, siete idonei per un corso di dodici settimane di Lezioni di Smaterializzazione
tenute da un’ insegnante di Smaterializzazione del Ministero della Magia. Vi preghiamo di
firmare sotto se desiderate partecipare.
Costo: 12 Galeoni.
Harry e Ron facevano parte della folla che spingeva intorno all'avviso e che faceva a turno
per scrivere il proprio nome nella parte inferiore. Ron stava giusto uscendo la sua penna
per firmare dopo Hermione quando Lavanda arrivò di soppiatto dietro di lui, gli mise le
mani davanti agli occhi, e trillò, "Chi sono, Won Won?" Harry si girò e vide che Hermione
stava uscendo; la raggiunse, non avendo desiderio di rimanere indietro con Ron e
Lavanda, ma con sua sorpresa, Ron li raggiunse nel piccolo passaggio al di là del ritratto,
le orecchie rosse e l'espressione scontenta. Senza dire una parola, Hermione accelerò per
camminare con Neville.
"Così - Smaterializzazione," disse Ron, il suo tono lo rendeva così normale che Harry non
doveva accennare a quanto accaduto prima. "Dovresti ridere, eh?"
"Non so," disse Harry. "Forse dovresti farlo tu stesso, non mi sono divertito molto quando
mi sono Smaterializzato con Silente."
"Mi sono dimenticato che l'hai già fatto ... Supererei questa prova per la prima volta,"
disse Ron, sembrando anzioso. "Fred e George l'hanno fatto," "Charlie ha fallito, però,
non è così?" "Sì, ma Charlie è più grande di me" - Ron teneva le braccia fuori dal corpo
come se fosse un gorilla held - "così Fred e George non sono andati molto avanti al
riguardo . . . non con il loro aspetto comunque . . ." "Quando possiamo affrontare la
prova effettiva?" "Presto dato che ne abbiamo quasi diciassette. Dovrò aspettare solo
Marzo!" "Sì, ma non sei in grado di Materializzarti qui, non nel castello . . ."
"Non qui, eh? Tutti sanno che posso Materializzarmi se lo desidero."
Ron non era l'unico ad essere eccitato all'idea della Smaterializzazione. Tutti i giorni c'era
qualcuno che discuteva sulle imminenti lezioni; il luogo in cui sarebbero avvenute le
lezioni era stato deciso in modo da renderlo in grado di svanire e riapparire ad arbitrio.
"Mio cugino Fergus svanisce solo per infastidirmi," disse Seamus "devi aspettare fino a
quando non sei capace di tornare indietro. . ."
Perso nelle visioni di questa felice prospettiva, colpì la sua bacchetta con pochissimo
entusiasmo, così invece di produrre una fontana d'acqua pura che era l'oggetto
dell'odierna lezione di Incantesimi, rilasciò un getto d'acqua che rimbalzò sul soffitto e
colpì il Professor Vitious in faccia.
"Harry si è già Smaterializzato," disse Ron ad un Seamus un po' confuso, dopo che il
Professor Vitious si asciugò con un'onda della sua bacchetta e che tolse dei punti a
Seamus "Io sono un mago, non un babbano che brandisce un bastone." "Sil - emh -
qualcuno lo ha aiutato."
"Wow!" bisbigliò Seamus, e lui, Dean, e Neville misero le proprie teste un poco più vicino
per sentire cosa aveva provato a Smaterializzarsi. Per il resto della giornata, Harry fu
assediato dalle richieste degli altri del sesto anno per descrivere le sensazioni provate
durante la Smaterializzazione. Tutti sembravano pieni di ammirazione, piuttosto che
dissuasi, quando disse loro quanto fosse scomodo, ed ancora stava rispondendo alle
domande dettagliate alle otto meno dieci di sera, quando fu costretto a mentire dicendo
che doveva restituire un libro in biblioteca, in modo da uscire in tempo per la sua lezione
con Silente.
Le lampade nell'ufficio di Silente erano accese, i ritratti dei Presidi passati stavano
russando delicatamente nei loro ritratti, e il Pensatoio era ancora una volta preparato
sulla scrivania. Le mani di Silente lo tenevano da ogni lato, la destra annerita e bruciata
come sempre. Non sembrava guarire affatto ed Harry si domandò, forse per la centesima
volta, cosa avesse provocato ferite così caratteristiche, ma non lo chiese; Silente aveva
detto che finalmente avrebbe saputo e c'era, in ogni caso, un'altra cosa di cui voleva
parlare. Ma prima che Harry potesse dire qualcosa su Pitone Malfoy, Silente parlò.
"Ho saputo che hai conosciuto il Ministro della Magia a Natale, non è così?" "Sì," disse
Harry. "Non è molto felice con me."
"No," sospirò Silente. "Non è molto felice neanche con me. Dobbiamo provare a non
cadere sotto la nostra angoscia, Harry, ma a combatterla."
Harry ghignò.
"Gli servivo per dire alla comunità Magica che quello che il Ministero sta facendo è un
lavoro splendido."
Silente sorrise.
"All'inizio era questa l'idea di Caramell, lo sai. Durante i suoi ultimi giorni in ufficio,
quando stava provando disperatamente a tenersi il posto, ha cercato un incontro con te,
sperando che gli avresti dato il tuo supporto -"
"Dopotutto cos'ha fatto Fudge l'hanno scorso?" disse Harry con rabbia. "Dopo la
Umbridge?"
"Dissi a Cornelius che non c'era nessuna possibilità per lui, ma l'idea non è morta
quando ha lasciato l'ufficio. Durante le ore del primo incontro con Scrimgeour mi ha
chiesto se avrei potuto stabilire un incontro con te -"
"Così è di questo che avete discusso!" gli confidò Harry. "C'era nella Gazzetta del Profeta."
"Il Profeta racconta occasionalmente la verità," disse Silente, "soltanto accidentalmente.
Sì, è di questo che abbiamo parlato. Bene, sembra che Rufus abbia trovato il modo di
conoscerti, alla fine."
"Lui mi ha accusato di essere 'un uomo di Silente in tutto e per tutto"
"Che uomo maleducato."
"Gli ho detto che lo ero."
Silente aprì la bocca per parlare e dopo la chiuse nuovamente. Dietro Harry, Fanny la
fenice emise un flebile, delicato, musicale pianto. Con intenso imbarazzo, Harry ha
improvvisamente realizzato che i luminosi occhi blu di Silente erano piuttosto acquosi,
così posò lo sguardo fisso sulle proprie ginocchia. Quando Silente parlò, tuttavia, la sua
voce era abbastanza quieta.
"Sono molto toccato, Harry."
"Scrimgeour voleva sapere dove va quando non è ad Hogwarts," disse Harry, guardando
ancora fisso le sue ginocchia.
"Sì, è molto ficcanaso al riguardo," disse Silente, suonando ora allegro, ed Harry era
sicuro che potesse nuovamente alzare lo sguardo. "Ha perfino tentato di farmi seguire.
Divertente, in realtà. Ha incaricato Dawlish di pedinarmi. Non è stato gentile. Sono già
stato costretto una volta a sfuggire a Dawlish; l'ho fatto di nuovo col rammarico più
grande."
"Così ancora non sanno dove va?" chiese Harry, sperando per altre informazioni su
questo argomento così intrigante, ma Silente sorrise soltanto al di sopra dagli occhiali a
mezzaluna.
"No, non lo sanno, e per te non è ancora arrivato il momento di sapere altro. Ora,
suggerirei di affrettarci, a meno che non ci sia qualcos'altro -?"
"C'è signore," disse Harry. "Riguarda Malfoy e Piton."
"Professor Piton, Harry."
"Sì, signore. Li ho sentiti per caso durante la festa del Professor Slughorn . . . bene, li ho
seguiti, in realtà ..."
Silente ascoltò la storia di Harry con una faccia impassibile. Quando Harry ebbe finito lui
non parlò per qualche momento, dopo disse, "Grazie per avermene parlato, Harry, ma
suggerisco che hai messo questo nella tua mente. Non penso che sia una cosa di grande
importanza."
"Non di grande importanza?" ripetè Harry incredulo. "Professore, ha capito quello che le
ho detto -?"
"Sì, Harry, per fortuna possiedo delle straordinarie capacità intellettive, ho capito tutto
quello che mi hai detto," disse Silente, in modo un po' aggressivo. "Penso che potresti
considerare la possibilità che io abbia capito la situazione meglio di te. Di nuovo, sono
felice che ti sia confrontato con me, ma permettimi di rassicurarti che non hai detto nulla
che mi abbia causato inquietudine."
Harry sedeva furioso in silenzio, fissando attentamente Silente. Cosa stava accadendo?
Ciò significava che Silente aveva invece ordinato a Piton di scoprire cosa stesse facendo
Malfoy, di cui lui aveva già sentito da Piton ogni cosa che Harry gli aveva detto? Oppure
lui era realmente preoccupato per quello che aveva sentito, ma fingeva di non esserlo?
"Così, signore," disse Harry, la sua voce era gentile e calma, "si fida ancora
definitivamente di -?"
"Sono stato abbastanza tollerante da rispondere di nnuovo a questa domanda," disse
Silente, ma non suonava ancora così tollerante. "La mia risposta non è cambiata."
"Dovrei pensare di no," disse una voce sprezzante; evidentemente Phineas Nigellus
fingeva soltanto di essere addormentato. Silente lo ignorò.
"Ed ora, Harry, devo insistere affinchè facciamo in fretta. Ho cose molto importanti di cui
discutere con te stasera."
Harry sedeva lì con aria ribelle. Cosa sarebbe accaduto se avesse rifiutato di consentire il
cambiamento di discorso, se avesse insistito sulla discussione della causa contro Malfoy?
Come se avesse letto la mente di Harry, Silente scosse la testa.
"Ah, Harry, ogni tanto questo succede, anche fra migliori amici! Ognuno di noi crede che
quello che ha da dire sia molto più importante di qualsiasi cosa che l'altro potrebbe dire
come contributo!"
"Non penso che quello che ha da dire sia poco importante, signore," disse Harry rigido.
"Bene, sei piuttosto ragionevole, perchè così non è," disse Silente vivacemente. "Ho altri
due ricordi da mostrarti stasera, uno ottenuto con enorme difficoltà, ed il secondo è,
penso, il più importante che abbia in mio possesso."
Harry non disse nulla al riguardo; si sentiva ancora arrabbiato per la reazione di Silente
alle notizie che aveva ricevuto, ma non poteva sapere cosa avrebbe guadagnato
continuando a discutere.
"Così," disse Silente, con voce squillante, "conosciamo stasera il seguito del racconto di
Tom Riddle, che abbiamo lasciato alla sua ultima lezione sospeso alla soglia dei suoi anni
ad Hogwarts. Ricorderai di come doveva sentirsi eccitato ad essere un mago, tanto che
rifiutò di farsi accompagnare da me a Diagon Alley, e che io, a mia volta, lo avessi
avvertito di non continuare a rubare quando arrivò a scuola.
"Bene, l'inizio dell'anno scolastico arrivò e con esso anche Tom Riddle, un ragazzo calmo
nei suoi abiti di seconda mano, che allinearono assieme agli altri del primo anno da
smistare. E' stato assegnato alla Casa di Serpeverde quasi al momento che il Cappello
Parlante ha toccato la sua testa," continuò Silente, indicando con la mano annerita la
mensola sulla sua testa in cui era posato il Cappello Parlante, antico ed immobile.
"Quando Riddle apprese che il famoso fondatore della Camera aveva la capacità di
parlare con i serpenti, non so quando - forse precisamente quella sera. La conoscenza
può solo averlo eccitato ed accresciuto il suo senso di egocentrismo."
"Tuttavia, il giovane Serpeverde parlava in Serpentese nella sala comune con i suoi
compagni, e non fece trapelare nulla al personale. Non mostrava affatto nessun segno di
arroganza o aggressività esteriore. Come orfano di insolito talento e di bell'aspetto, ha
naturalmente attirato l'attenzione e la comprensione del personale quasi dal momento
del suo arrivo. Sembrava attento, quieto, ed assetato di conoscenza. Quasi tutti erano
impressionati nel modo migliore da lui."
"Non ha detto tutto, signore, cosa è successo quando l'ha incontrato all'orfanotrofio?"
chiese Harry.
"No, non l'ho detto. Benchè non mostrasse nessuna traccia di rimorso, era possibile che
si sentisse spiacente per quanto accaduto prima e che volesse decidere di voltare pagina.
Scelsi di dargli una chance."
Silente fece una pausa e guardò con fare indagatore Harry, che aveva aperto la bocca per
parlare. Ecco, era ancora tendenza di Silente avere fiducia nella gente nonostante
l'evidenza opprimente che non la meritano! Ma dopo Harry si ricordò di una cosa. . . .
"Ma non si è fidato realmente di lui, signore, no? Lui mi disse . . . il Riddle che era uscito
dal diario disse, 'Silente non sembrava mai gradire la mia presenza come altri
insegnanti.'"
"Diciamo che non<a ho dato per scontato che fosse affidabile," disse Silente. "Avevo,
come ho già detto, risolto chiudendo un occhio su di lui, e così ho fatto. Non posso
negare che avessi dedotto molte altre cose dalla mia prima osservazione. Era molto cauto
con me; riteneva, ne sono certo, che nell'ebrezza di scoprire la sua vera identità mi
avesse detto molto poco. Faceva attenzione a non rivelare mai troppo, ma non poteva
tornare indietro quando si fece sfuggire nel suo eccitamento, nè quando la signora Cole si
confidò con me. Tuttavia, non ebbe mai il senso di provare a incantarmi come incantò
molti dei miei colleghi.
"Poichè se ne andò da scuola, riunì assieme a lui un gruppo di cari amici; li chiamo così,
però ci vorrebbe un termine migliore, anche se se come ho già indicato, indubbiamente
Riddle non provava alcun affetto per nessuno di loro. Questo gruppo ebbe una sorta di
fascino oscuro al castello. Erano un gruppo pazzo; una miscela di deboli in cerca di
protezione, ambiziosi in cerca di qualche condivisione di gloria, e criminali che
gravitavano attorno al capo che poteva mostrar loro diverse forme raffinate di crudeltà. In
altre parole, erano i precursori dei Mangiamorte, ed effettivamente alcuni di loro
diventarono i primi Mangiamorte dopo aver lasciato Hogwarts."
"Controllati rigidamente da Riddle, non furono mai stati trovati a compiere evidenti
malefatte, anche se i loro sette anni ad Hogwarts furono contrassegnati da un certo
numero di brutti avvenimenti ai quali non sono mai stati collegati in maniera
soddisfacente, il più serio di questi fu, naturalmente, l'apertura della Camera dei Segreti,
che provocò la morte di una ragazza. Come tu sai, Hagrid fu accusato ingiustamente di
quel crimine.
"Non ho potuto trovare molti ricordi di Riddle ad Hogwarts," disse Silente, collocando la
sua mano appassita sopra il Pensatoio. "Pochi che lo abbiano conosciuto sono pronti a
parlare di lui; sono tutti terrorizzati. Quello che so, l'ho trovato dopo che lasciai
Hogwarts, dopo molti scrupolosi sforzi, dopo aver seguito quei pochi che potevano essere
indotti a parlare, dopo la ricerca di vecchie annotazioni e dopo aver discusso ugualmente
con i testimoni Babbani e Maghi.
"Quelli che ebbi potuto persuadere al colloquio mi dissero che Riddle era perseguitato
dalla sua stirpe. Ciò è comprensibile, naturalmente; si era sviluppato dentro di lui
nell'orfanotrofio e naturalmente desiderò sapere il motivo per cui si trovava lì. Sembra
che cercò inutilmente alcune tracce del vecchio Tom Riddle nelle targhe della stanza dei
trofei, nella lista dei prefetti nei vecchi record della scuola, infine nei libri di storia della
Magia. Infine dovette accettare che il padre non avesse mai messo piede ad Hogwarts.
Credo che sia stato allora che cambiò per sempre nome, assumendo l'identità di Lord
Voldemort, e cominciò le ricerche sulla famiglia di sua madre, precedentemente
disprezzata - la quale donna, ricorderai, pensò che non potesse essere una strega se lei
fu costretta a soccombere alla vergognosa debolezza umana della morte."
"Tutto quello su cui si basò fu il singolo nome 'Orvoloson', che, come conobbe da coloro
che gestivano l'orfanotrofio, fu il nome del padre di sua madre. Per concludere, dopo una
ricerca scrupolosa, attraverso i vecchi libri delle famiglie dei Maghi, scoprì l'esistenza
della linea di sopravvivenza dei Serpeverde. Nell'estate del suo sedicesimo anno, lasciò
l'orfanotrofio, al quale ritornava annualmente e dal quale si mise in marcia per trovare i
suoi parenti di cognome Gaunt. Ed ora, Harry, se ti alzi ...": Silente si alzò, ed Harry notò
che teneva ancora una volta una piccola bottiglia di cristallo con un pallido ricordo che
girava all'interno.
"Sono stato molto fortunato ad averlo," disse lui, dopodichè versò la massa brillante nel
Pensatoio. "Così capirai perchè l'ho ottenuto. Andiamo?"
Harry avanzò verso il bacino di pietra e piegandosi in modo ubbidiente fino alla faccia
affondò attraverso la superficie della memoria; percepì la sensazione familiare di cadere
nel vuoto ed allora atterrò su un pavimento di pietra sporco dalla nerezza quasi totale.
Gli servirono parecchi secondi per riconoscere il posto, dal momento in cui Silente era
atterrato accanto a lui. La casa dei Gaunt era ora indescrivibilmente ripugnante più di
quanto Harry non avesse mai visto. Il soffitto era pieno di ragnatele, il pavimento
ricoperto da sporcizia; muffa e cibo in decomposizione si trovavano sul tavolo in mezzo
ad una massa di pentole incrostate. L'unica luce proveniva da una singola candela posta
ai piedi di un uomo con i capelli e barba così folti da non permettere ad Harry di vedere
nè occhi nè bocca. Stava curvato su una poltrona accanto al fuoco, ed Harry per un
momento si domandò se fosse morto. Ma dopo ci fu un violento bussare alla porta e
l'uomo si svegliò all'improvviso, brandendo una bacchetta magica nella sua mano destra
ed una lama corta nella sinistra.
La porta si aprì scricchiolando. Lì sulla soglia, che teneva una vecchia lampada, stava un
ragazzo che Harry riconobbe immediatamente: alto, pallido, scuro di capelli, ed attraente
- Voldemort adolescente.
Gli occhi di Voldemort si mossero lentamente attorno al tugurio ed allora trovarono
l'uomo nella poltrona. Per qualche secondo i due si guardarono a vicenda, dopo l'uomo si
alzò vacillando, le molte bottiglie vuote ai suoi piedi che si muovevano rumorosamente e
che tintinnavano nel pavimento.
"TU!" gridò lui. "TU!"
Ed ubriaco ferì Riddle, la bacchetta e la lama tenute in alto.
"Basta."
Riddle parlò in Serpentese. L'uomo indietreggiò in fretta andando verso il tavolo,
mandando le pentole di muffa in frantumi sul pavimento. Guardò fisso Riddle. Ci fu un
lungo silenzio mentre i due si contemplavano. L'uomo ruppe il silenzio.
"Tu riesci a parlarlo...?"
"Sì, lo parlo," disse Riddle. Avanzava nella stanza, permettendo alla porta di chiudersi
vacillando dietro di lui. Harry non poteva aiutare ma provò una risentita ammirazione
per la perfetta assenza di timore in Voldemort. La sua faccia esprimeva solo disgusto e,
forse, disappunto.
"Dov'è Orvoloson?" chiese.
"E' morto," disse l'altro. "Morto anni fa, non è così?"
Riddle aggrottò le sopracciglia.
"Chi sei tu, allora?"
"Sono Morfin, non lo sai?"
"Il figlio di Orvoloson?"
"Sono proprio io, quindi..."
Morfin scostò i capelli dalla sua faccia sporca, per vedere meglio Riddle, ed Harry vide
che portava l'anello con una pietra nera di Orvoloson nella sua mano destra.
"Pensavo che fossi quel Babbano," bisbigliò Morfin. "Sembri potente come quel Babbano."
"Quale Babbano?" disse Riddle aggressivamente.
"Quel Babbano che mia sorella desiderava, quel Babbano che vive nella grande villa in
fondo alla via," disse Morfin, ed inaspettatamente sputò sul pavimento fra di loro.
"Sembri proprio come lui. Riddle. Ma adesso lui è più vecchio, no? E' più vecchio dite,
ora, ovviamente ..."
Morfin lo osservò leggermente stupito e ondeggiò un poco, afferrando ancora il bordo del
tavolo come supporto. "Ritorna, come vedi," aggiunse stupidamente.
Voldemort stava guardando Morfin come se stesse valutando le sue possibilità. Ora si
mosse un poco più vicino e disse, "Riddle ritorna?"
"Sì, l'ha lasciata, e si serve di lei completamente, che matrimonio sporco!" disse Morfin,
sputando di nuovo sul pavimento. "Ci ha derubati, prima che fuggisse con lei. Dov'è il
medaglione, eh? Dov'è il medaglione di Serpeverde?"
Voldemort non rispose. Morfin era ancora in collera; brandì il suo coltello e disse, "Ci ha
disonorati, lei, quella poco di buono! E tu vieni qui, e fai domande su tutto questo? E'
tutto finito. . . .è tutto finito. ..."
Distolse lo sguardo, e Voldemort avanzò. Come lo fece, piombò un'innaturale oscurità,
che spense la lampada di Voldemort e la candela di Morfin, spense tutto. . . .le dita di
Silente si chiusero strette attorno al braccio di Harry e si ritrovarono di nuovo al
presente. La luce dorata flebile dell'ufficio di Silente sembrò abbagliare gli occhi di Harry
dopo quell'oscurità impenetrabile.
"E' tutto?" disse Harry ad un tratto. "Perchè all'improvviso tutto è diventato buio, cos'è
successo?"
"Perchè Morfin non può ricordarsi nulla da quel punto in poi," disse Silente, facendo
cenno ad Harry di sedersi di nuovo. "Quando sì svegliò il giorno dopo, era disteso per
terra, completamente solo. L'anello di Orvoloson non c'era più."
"Nel frattempo, nel villaggio di Little Hangleton, una domestica stava correndo lungo la
Via Principale, gridando che c'erano tre corpi che si trovavano nella sala da pranzo della
grande villa: il Signor Tom Riddle ed i suoi genitori.
"Le autorità Babbane erano perplesse. Per quanto sono informato, quel giorno non
sapevano come i Riddle fossero morti, dato che la maledizione Avada Kedavra non lascia
solitamente alcun segno di danni. . . .L'eccezione è seduta davanti a me," aggiunse
Silente, con un cenno del capo alla cicatrice di Harry. "Il Ministero, d'altra parte, seppe
immediatamente che quello era un omicidio da parte di un mago. Seppero inoltre che un
Mangiamorte colpevole di reato viveva nella stessa valle della casa dei Riddle, un
Mangiamorte che era già stato incarcerato per aver ucciso una persona."
"Così il Ministero convocò Morfin. Non dovettero interrogarlo, usarono il Veritaserum o il
Legilimens. Ammise di aver commesso l'omicidio sul posto, fornendo dettagli che solo
l'assassino poteva sapere. Era fiero, disse, di avere ucciso dei Babbani, aveva atteso il
momento giusto per molti anni. Consegnò la sua bacchetta, che si rivelò subito essere
servita per uccidere i Riddle. Ed ha acconsentito di essere condotto ad Azkaban senza
lottare."
"Tutto quello che lo disturbava era il fatto che l'anello di suo padre era sparito. 'Mi
ucciderà per averlo perso', disse a quelli che l'avevano catturato, e lo ripetè ancora. 'Mi
ucciderà per aver perso il suo anello'. E quello, apparentemente, era tutto ciò che ancora
dicesse. Visse il resto della sua vita ad Azkaban, compiangendo la perdita dell'ultimo
cimelio di Orvoloson, ed è sepolto accanto alla prigione, accanto alle altre povere anime
che anno espirato all'interno delle relative pareti."
"Così Voldemort rubò la bacchetta di Morfin e la usò?" disse Harry, raddrizzandosi nella
sedia.
"E' giusto," disse Silente. "Non abbiamo alcun ricordo per dimostrarlo, ma penso che
possiamo essere abbastanza sicuri che sia andata così. Voldemort incantò suo zio, prese
la sua bacchetta, ed avanzò attraverso la valle verso 'la grande casa in fondo alla via.' Lì
assassinò l'uomo Babbano che aveva abbandonato sua madre, una strega, e, per
sicurezza, i suoi nonni Babbani, cancellando così l'ultimo della linea indegna dei Riddle e
vendicandosi con il padre che non l'aveva mai voluto. Dopo ritornò al tugurio dei Gaunt,
effettuò un complesso incantesimo che poteva mettere una falsa memoria nella mente di
suo zio, posò la bacchetta di Morfin accanto al suo inconscio padrone, intascò l'antico
anello che portava, e ripartì."
"E Morfin non capì mai che non era stato lui a perderlo?"
"Mai," disse Silente. "Lui diede, come ho detto, una confessione completa e fiera."
"Ma ebbe quella finta memoria dentro di lui per tutto il tempo!" "Sì, ma aveva una grande
capacità in Legilimens da persuadere se stesso," disse Silente, "e perchè uno dovrebbe
cercare ulteriormente nella mente di Morfin quando quello aveva già confessato il
crimine? Tuttavia, riuscii a fare una visita Morfin nella sua ultima settimana di vita,
momento in cui stavo tentando di scoprire più cose possibili sul passato di Voldemort.
Ho estratto questo ricordo con molta difficoltà. Quano vidi cosa conteneva, tentai di
usarlo per far uscire Morfin da Azkaban. Prima che il Ministero decidesse, tuttavia,
Morfin morì."
"Ma come mai il Ministero non si rese conto che Voldemort aveva fatto tutto quello a
Morfin?" chiese Harry arrabbiato "Era minorenne a quel tempo, no? Pensavo che si
potesse rivelare la magia di un minorenne!" "Hai perfettamente ragione - si può rivelare la
magia, ma non il responsabile : Ricorderai che tu eri stato ammonito dal Ministero per
l'Incantesimo di Levitazione che era, infatti, stato lanciato da -"
"Dobby," ringhiò Harry, quell'ingiustizia lo faceva arrabbiare ancora. "Così se sei
minorenne e fai una magia in una casa di una strega o un mago adulto, il Ministero non
lo saprà?"
"Certamente non potranno dire chi ha effettuato la magia," disse Silente, sorridendo
leggermente allo sguardo di grande indignazione nel volto di Harry. "Contano sui genitori
della strega e del mago per far rispettare le regole ai loro figli all'interno delle loro pareti."
"Bene, quindi non serve a nulla," Harry schioccò le dita. "Basti pensare a cos'è accaduto
in quel caso, quello che è accaduto a Morfin!"
"Concordo," disse Silente. "Qualsiasi cosa Morfin fosse, non meritò di morire in quel
modo, incolpato di omicidi che non aveva commesso. Ma stiamo facendo tardi, e vorrei
che tu vedessi quest'altro ricordo prima di separarci..."
Silente prese dalla tasca un'altra fiala di cristallo ed Harry cadde subito in silenzio,
ricordando che Silente aveva detto che quello era il ricordo più importante che avesse in
suo possesso. Harry notò che il contenuto provò difficoltà a lasciare la fiala, come se lo
avessero leggermente congelato; i ricordi erano andati a male?
"Questo non ci porterà via molto tempo," disse Silente, quando ebbe finalmente svuotato
la fiala. "Saremo tornati indietro prima che tu possa capire. Un'altra volta nel Pensatoio,
allora . . ."
Ed Harry cadde di nuovo attraverso la superficie argentata, atterrando stavolta proprio di
fronte ad un uomo che riconobbe subito.
Era un Horace Slughorn molto più giovane. Harry era così abituato a vederlo che trovò la
vista di Slughorn con i capelli folti, lucenti, color paglia piuttosto sconcertante; benchè ci
fosse già una zona calva grande quanto un Galeone sulla parte superiore della testa. I
suoi baffi, meno voluminosi di quanto non fossero in questi giorni, erano di un biondorossiccio. Non era abbastanza poichè lo Slughorn che conosceva Harry era più rotondo,
benchè i bottoni dorati sul suo panciotto pienamente ricamato stessero facendo un
enorme sforzo. I suoi piedi piccoli si riposavano su un pouffe di velluto, stava seduto in
una comoda poltrona, una mano che afferrava un piccolo bicchiere di vino, l'altra che
cercava in una scatola di ananas zuccherata.
Harry guardava intorno mentre Silente apparve accanto a lui e vide che si trovavano
nell'ufficio di Slughorn. Una dozzina di ragazzi stava sedendo attorno a Slughorn, tutti in
sedie più dure o più basse della sua, e tutti nel mezzo della loro adolescenza. Harry
riconobbe subito Voldemort. La sua era la faccia più attraente di tutte e sembrava il più
rilassato di tutti i ragazzi. La sua mano destra era collocata con negligenza nel braccio
della sua sedia; con una scossa, Harry vide che portava l'anello oro e nero di Orvoloson;
aveva già ucciso il padre.
"Signore, è vero che la Professoressa Merrythought si è ritirata?" chiese lui.
"Tom, Tom, se lo sapessi non potrei dirtelo," disse Slughorn, muovendo un rimprovero, il
dito coperto di zucchero verso Riddle, rovinando un po' l'effetto sbattendo le palpebre.
"Devo dirlo, vorrei sapere dove ottieni le tue informazioni, ragazzo, più informato della
metà del personale, sei."
Riddle sorrise; gli altri ragazzi risero e gli lanciarono sguardi d'ammirazione.
"Con la vostra innata capacità di conoscere le cose non dovreste farlo, e la vostra
adulazione della gente che conta - grazie per l'ananas, a proposito, avete proprio ragione,
è la mia preferita -"
Quando vari ragazzi risero, accadde qualcosa di molto strano. La stanza intera fu
improvvisamente riempita di nebbia bianca spessa, cosicchè Harry non potesse vedere
niente che la faccia di Silente, che era in piedi accanto a lui. Allora la voce di Slughorn
squillò attraverso la foschia, in modo innaturalmente forte, "Ti andrà male, ragazzo,
segna le mie parole."
La nebbia si diradò improvvisamente così come era apparsa ma tuttavia nessuno fece
alcuna allusione a ciò, nè qualcuno sembrava essersi accorto che qualcosa di inusuale
era appena accaduto. Sorpreso, Harry si guardava attorno quando un piccolo orologio
dorato che stava sopra la scrivania di Slughorn suonò le undici.
"Accipicchia, sono già le undici?" disse Slughorn. "Fareste meglio ad andare, ragazzi, o
saremo tutti nei guai. Lestrange, desidero il tuo tema entro domani o andrai in
punizione. Lo stesso vale per te, Avery."
Slughorn si alzò dalla poltrona e posò il bicchiere vuoto sulla sua scrivania mentre i
ragazzi uscirono. Voldemort, tuttavia, era rimasto indietro. Harry avrebbe potuto dirgli
volutamente che aveva perso tempo, volendo restare nella stanza con Slughorn.
"Sei furbo, Tom," disse Slughorn, girando intorno e trovandolo ancora lì. "Non vuoi essere
colto di sorpresa in giro a quest'ora, e sei un prefetto..."
"Signore, vorrei chiedervi qualcosa."
"Allora chiedi pure, ragazzo mio, chiedi pure...."
"Signore, mi sono domandato cosa sapete su. . .sugli Horcruxes?"
Ed accadde ancora una volta: Una densa nebbia riempì la stanza tanto che Harry non
potè vedere affatto nè Slughorn nè Voldemort, solo Silente, che sorrideva serenamente
accanto a lui. Allora la voce di Slughorn urlò ancora, proprio come aveva fatto prima.
"Non so nulla sugli Horcruxes e se sapessi qualcosa non te lo direi! Ora esci di qui
immediatamente e non provare a menzionarli ancora!"
"Bene, è tutto," disse Silente placidamente accanto ad Harry.
"E’ ora di andare."
Ed i piedi di Harry lasciarono il pavimento per cadere, secondi dopo, indietro sul tappeto
davanti la scrivania di Silente.
"Cosa significa tutto ciò?" disse Harry in maniera inespressiva.
Silente aveva detto che quello era il ricordo più importante di tutti, ma lui non riusciva a
vedere cosa ci fosse di così significativo in esso. Bisognava ammettere che la nebbia, ed il
fatto che nessuno sembrasse notarla, era strano, ma tranne quello niente sembrava
essere accaduto eccetto che Voldemort aveva chiesto una domanda senza avere risposta.
"Potresti di certo notare," disse Silente, sedutosi nuovamente dietro la scrivania, "che
quel ricordo è stato alterato."
"Alterato?" ripetè Harry, sedendosi a sua volta.
"Certo," disse Silente. "Il Professor Slughorn interferì con i suoi ricordi."
"Ma perchè l'ha fatto?"
"Perchè, io penso, si vergognava di quello che ricordava," disse Silente. "Ha provato ad
alterare il ricordo per mostrarsi in una luce migliore, cancellando quelle parti che non
desidera più vedere. E, come avrai notato, l'ha fatto in modo molto inesperto, ed il
risultato è tutto tranne che buono, e indica che il reale ricordo è ancora sotto le
alterazioni."
"E così, per la prima volta, ti sto affidando un compito, Harry. Sarà il tuo compito
persuadere il Professor Slughorn a rivelare il ricordo reale, che sarà indubbiamente la
nostra informazione più importante di tutte."
Harry lo guardava fisso.
"Ma certamente, signore," disse, mantenendo la sua voce il più rispettosa possibile, "non
avrebbe bisogno di me - potrebbe usare il Legilimens ... o il Veritaserum..."
"Il Professor Slughorn è un mago estremamente in gamba che sorprenderà entrambi,"
disse Silente. "E' molto più esperto in Occlumanzia del povero Morfin Gaunt, e mi
stupirei se non avesse portato nessun antidoto come il Veritaserum con lui da quando lo
costrinsi a darmi questo ricordo."
"No, io penso che sia stato insensato tentare di strappare la verità dal professor Slughorn
con la forza, e potrebbe fare più danno che bene; non voglio che lui abbandoni Hogwarts.
Tuttavia, ha le sue debolezze come tutti noi del resto, e credo che tu sia l'unica persona a
poter penetrare le sue difese. La cosa più importante è che noi ci assicuriamo il vero
ricordo, Harry. . . .Quanto importante, lo sapremo solo quando avremo visto il ricordo
reale. Beh, buona fortuna . . .e buona notte."
Un po' sorpreso per il distacco improvviso, Harry si affrettò. "Buona notte, signore."
Dopo che chiuse la porta dello studio dietro di se, sentì distintamente Phineas Nigellus
parlare, "Non vedo perchè il ragazzo dovrebbe essere più abile di te, Silente."
"Non farei previsioni se fossi in te, Phineas," ripetè Silente, e Fanny emise un altro flebile,
musicale canto.
CAPITOLO DICIOTTO
SORPRESE DI COMPLEANNO
Il giorno seguente Harry confido' separatamente sia a Ron che a Hermione la missione
che Silente gli aveva affidato,dato che Hermione si rifiutava ancora di rimanere in
presenza di Ron più del tempo necessario di una fuggevole occhiata.
Ron pensava che Harry non avrebbe avuto nessun problema con Slughorn.
"Ti adora" gli disse durante la colazione,agitando una forchettata di uova fritte "Non ti
rifiuterebbe nulla,non al suo Principe delle Pozioni.Resta dopo la lezione questo
pomeriggio e chiediglielo!"
Hermione invece,aveva una visione più cupa.
"Dev'essere veramente molto determinato a nascondere cosa è realmente accaduto se
Silente non è riuscito a tirarglielo fuori.."disse in un sussurro,mentre passeggiavano nel
cortile deserto e freddo durante la ricreazione "Horcruxes,Horcruxes...non ne ho mai
sentito parlare"
"Non le conosci?"
Harry era contrariato;sperava che Hermione potesse dargli un indizio di cosa fossero le
Horcruxes.
"Devono essere Arti Oscure molto avanzate,altrimenti perche Voldemort avrebbe voluto
informazioni al riguardo?Credo che sara' difficile avere l'informazione Harry,dovrai
andarci cauto su come affronterai Slughorn,pensa ad una strategia.."
"Ron pensa che dovrei semplicemente restare dopo la lezione questo pomeriggio.."
"Oh be',se Won Won lo pensa,faresti meglio a fare come dice"disse,infiammandosi "Dopo
tutto,quando mai i giudizi di Ron sono stati sbagliati?"
"Hermione,non potresti...?"
"No!"urlo' arrabbiata,e scappo' via,lasciandolo solo e immerso fino alle caviglie nella neve.
Le lezioni di Pozioni erano imbarazzanti negli ultimi giorni,dato che Harry, Ron ed
Hermione dovevano dividere lo stesso banco. quel giorno,Hermione sposto' il suo
calderone vicino ad Ernie ed ignoro' sia Ron che Harry.
"Che cosa hai fatto?" borbotto' Ron a Harry,guardando l'arrogante profilo di Hermione.
Ma prima che Harry potesse rispondere, Slughorn chiese il silenzio alla classe.
"Sedetevi,sedetevi per favore!Abbiamo un sacco di lavoro da fare questo pomeriggio!La
Terza Legge di Golpalott!Chi sa dirmela?Ma..Certo,Miss Granger!"
Hermione la recito' velocemente:" La Terza Legge di Golpalott dice che l'antidoto di un
veleno miscelato sara' uguale alla somma degli antidoti dei diversi componenti"
"Esatto!" si congratulo' Slughorn "Dieci punti per Grifondoro!Quindi,se presumiamo che
la terza legge di Golpalott sia esatta..
Harry prendeva per vere le parole di Slughorn sulla terza Legge,dato che non aveva
capito nulla. Nessuno,tranne Hermione,sembrava seguire quello che Slughorn diceva.
"..significa,ovviamente,che presumendo di aver riconosciuto con precisione gli ingredienti
della pozione, grazie allo Scarpin RilevaIncantesimo, il nostro obiettivo primario non è
semplicemente quello di selezionare i diversi antidoti, bensì di trovare quell'elemento che
aggiunto, grazie ad un processo quasi alchemico, trasformera' i diversi componenti"
Ron sedeva accanto ad Harry annuendo distrattamente,con la bocca mezza
aperta,guardando la sua copia di "Pozioni Avanzate".Ron continuava a scordarsi che non
poteva più affidarsi ad Hermione per un aiuto,quando non riusciva a capire di cosa si
parlava.
"..e quindi,"concluse Slughorn "voglio che ognuno di voi prenda una fiala dalla mia
cattedra. Creerete un antidoto per la pozione che troverete dentro prima del termine della
pozione. Buona fortuna, e non dimenticate i guanti protettivi!"
Hermione aveva lasciato il suo posto e si era avviata verso al cattedra prima che la classe
si rendesse conto che era ora di iniziare,e nel momento in cui Ron e Harry ritornavano ai
loro posti aveva gia' svuotato la fiala nel suo calderone ed acceso il fuoco sotto di esso.
"E' un peccato che il Principe non sia in grado di aiutarti questa volta,"disse in tono
leggero "Devi capire i princìpi coinvolti questa volta..Niente scorciatoie o trucchi!"
Infastidito, Harry stappo' la pozione presa dalla cattedra di Slughorn, che era di un rosa
pallido fluorescente,la svuoto' nel calderone e accese il fuoco.Non aveva idea di quello che
avrebbe dovuto fare dopo.Diede un'occhiata a Ron, che rimaneva lì in piedi sembrando
abbastanza cupo, avendo copiato tutto quello che Harry faceva.
"Sei sicuro che il Principe non abbia nessuno consiglio?" sussurro' Ron.
Harry prese il suo libro di Pozioni Avanzate,e ando' al capitolo degli antidoti.C'era la
Terza Legge di Golpalott,scritta esattamente come Hermnione l'aveva enunciata,ma
nessuna nota illuminante del Principe che spiegava cosa significasse. Sembrava che il
Principe,proprio come Hermione,non avesse avuto difficolta' a capirla.
"Niente,"disse Harry,cupo.
Hermione adesso stava agitando la bacchetta entusiasticamente sopra il calderone.
Sfortunatamente non potevano neppure copiare il suo incantesimo,perchè era diventata
così brava negli Incantesimi non Verbali che non aveva bisogno di pronunciarli ad alta
voce.
Ernie MacMillan stava borbottando "SPECIALIS REVELIO" al suo calderone,cosa che
sembrava impressionante,così Harry e Ron si sbrigarono ad imitarlo.
Harry ci mise cinque minuti a capire che la sua reputazione di miglior Preparatore di
Pozioni stava crollando attorno a se'.
Slughorn aveva sbirciato nel suo calderone speranzosamente,preparandosi a lodarlo
come sempre faceva,ma stavolta se ne ando' tossendo,a causa dell'odore di uova marce.
L'espressione di Hermione non poteva essere più soddisfatta.Aveva odiato l'essere
surclassata in ogni lezione di Pozioni. E adesso stava separando i misteriosi elementi in
dieci diverse fiale di cristallo.
Più per evitare quella fastiosa visione che per altro,Harry guardo' il suo libro,girando
poche pagine con forza eccessiva.
E lì c'era,scarabocchiata in mezzo ad una lunga lista di antidoti.
Semplicemente lasciar scivolare un Bezoar lungo la gola.
Harry si immobilizzo' a quelle parole per un istante.Non aveva,tanto tanto tempo
fa,sentito parlare del Bezoar?Piton non l'aveva nominata alla sua primissima lezione di
pozioni?
Una pietra presa dallo stomaco di una capra che proteggera' dalla maggior parte di
veleni.
Non era la risposta alla Terza Legge di Golpalott,e se Piton fosse stato ancora il suo
insegnante di pozioni non avrebbe osato,ma era il momento per le risorse estreme.Si
sbrigo' a raggiungere il ripostiglio,cercando,spingendo di qua e di la' corni di unicorno e
scatole di erbe secche,finchè non raggiunse,in fondo,una scatola di cartone con scritto
sopra "Bezoar".
Apri' la scatola appena Slughorn tuono' "Due minuti rimasti".Dentro c'erano una mezza
dozzina di oggetti marroni striminziti,che sembravano più reni seccati che pietre.Harry
ne prese una, mise la scatola a posto, e corse al suo calderone.
"Tempo scaduto!"urlo' Slughorn " Bene,f atemi vedere come ve la siete cavata!Blaise
cos'hai per me?"
Lentamente, Slughorn si mosse nella stanza, esaminando i vari antidoti.Nessuno aveva
finito il compito,anche se Hermione stava cercando di inserire degli ingredienti nella
bottiglia prima che la raggiungesse.Ron aveva lasciato completamente perdere,e ora
cercava di soffiare via il fumo putrido dal suo calderone.Harry rimase lì ad aspettare,la
pietra stretta in mano..
Slughorn raggiunse il loro tavolo per ultimo,annuso' la pozione di Ernie e non si
soffermo' al calderone di Ron,pur guardandosi indietro.
"E tu Harry?"disse "Cos'hai per me?"
Harry mostro' la sua mano,rivelando la pietra.
Slughorn la guardo' per 10 secondi.Harry credette che stesse per sgridarlo,invece butto'
la testa all'indietro ed esplose in una risata.
"Hai del fegato, ragazzo!" latro', prendendo il bezoar e mostrandolo alla classe "Oh,sei
come tua madre..beh,non posso contraddirti,un bezoar farebbe certamente da antidoto a
tutte queste pozioni!"
Hermione,che aveva la faccia sudata,e qualcosa sul naso,sembrava livida.Il suo antidoto
mezzo terminato,compresi 52 ingredienti,più un suo capello bolliva alle spalle di
Slughorn,che aveva occhi solo per Harry.
"E hai pensato al bezoar da solo,vero Harry?"disse a denti stretti.
"Questo è lo spirito individuale di cui ogni buon preparatore di pozioni ha bisogno!"disse
Sloghorn felice,prima che Harry potesse rispondere "Proprio come sua madre,aveva la
stessa intuizione nella preparazione di pozioni,è indubbio che l'abbia preso da
Lily..Si,Harry,si,se tu avessi un bezoar in mano sicuramente farebbe effetto,anche se non
su tutto,e anche se sono molto rari,vale comunque la pena sapere come mischiare gli
antidoti.."
L'unica persona a sembrare più arrabbiata di Hermione era Malfoy,che con piacere di
Harry,aveva creato qualcosa che assomigliava la vomito di gatto.
Prima che entrambi potessero riversare la rabbia di vedere Harry come primo della classe
senza fare nessun lavoro,la campanella suono'.
"E’ ora di prepararsi!"disse Slughorn "E altri 10 punti a Grifondoro per la sfacciata
fortuna!"
Ancora ridacchiando si diresse dietro la cattedra.
Harry si prese un po' di tempo per rimettere a posto le sue cose.Ne' Ron ne' Hermione gli
augurarono buona fortuna prima di uscire;sembravano entrambi infastiditi.
Alla fine Slughorn e Harry rimasero da soli.
"Su,ragazzo,arriverai tardi alla prossima lezione,"disse Slughorn affabilmente,
richiudendo la sua borsa di pelle di drago.
"Professore,"disse Harry,sentendosi come Voldemort, "Volevo chiederle qualcosa"
"Chiedi pure mio caro ragazzo,chiedi pure..."
"Professore,mi chiedevo se sapesse dirmi qualcosa degli Horcruxes".
Slughorn gelo'.La sua faccia sembro' sprofondare.Si lecco' le labbra e disse con voce roca
"Che cosa hai detto?"
"Le ho chiesto se sa qualcosa sugli Horcruxes, vede..."
"Silente ti ha detto di farlo vero?"sussurro' Slughorn.La sua voce era cambiata
completamente.Non era più geniale,ma scioccato,spaventato.
Rovisto' nel taschino della giacca per un po',tirando fuori un fazzolettino,asciugandosi la
fronte sudata.
"Silente ti ha mostrato quel..ricordo,vero?"disse Slughorn "L'ha fatto,vero?"
"Si,”disse Harry,decidendo sul momento che era meglio non mentire.
"Si,certo,"disse Slughorn quietamente,ancora tamponando la sua faccia
pallida."Certo...bene,se hai visto quel ricordo dovresti sapere che io non so nulla, NULLA
- ripete' con forza - riguardo agli Horcruxes.”
Prese la sua borsa di pelle di drago,rimise il fazzolettino nel taschino,e marcio' verso la
porta.
"Professore,"ripete' Harry disperato,"pensavo solo che potesse esserci un altro pezzettino
di ricordo.."
"Lo pensavi?"disse Slughorn "Beh,vuol dire che ti sbagliavi!SBAGLI!".Urlo' l'ultima
parola,e prima che Harry potesse ribattere,sbatte' la porta dell'aula dietro di se'.
Ne' Ron Ne' Hermione furono del tutto comprensivi con Harry quando gli racconto' del
disastroso colloquio; Hermione era ancora arrabbiata per il fatto che Harry avesse
trionfato senza aver fatto propriamente il lavoro.Ron era risentito perchè Harry non aveva
passato un bezoar anche a lui.
"Sarebbe sembrato stupido se l'avessi fatto entrambi!" disse Harry,con irritazione
"Senti,dovevo provare ad ammorbidirlo in modo da potergli domandare di
Voldemort!"Oh!Calmati!"aggiuse esasperato,quando Ron sussulto' al sentire il suono del
nome.
Infuriato dal suo fallimento,e dal comportamento di Ron ed Hermione, Harry,nei giorni
seguenti,rimugino' su quello che doveva fare con Slughorn.Decise che, per quel momento
avrebbe lasciato che Slughorn pensasse che si fosse dimenticato degli Horcruxes; era
sicuramente meglio farlo scivolare in un falso senso di sicurezza prima di tornare
all'attacco.
Quando Harry non chiese più nulla,il Professore di pozioni torno' al suo solito
trattamento affettuoso, e sembrava aver messo da parte la cosa, Harry aspetto' un invito
ad una delle sue feste serali,deciso ad accettare,anche se avesse dovuto cambiare il
programma di allenamento del Quidditch. Sfortunatamente, però, non arrivo' alcun
invito.
Harry controllò con Hermione e Ginny, e per quanto ne sapevano loro,nessuno l'aveva
ricevuto.Harry non poteva di fare a meno di pensare che questo significasse che
Slughorn fosse meno propenso a dimenticare di quanto sembrasse,e determinato a non
dare ad Harry altre opportunita' di chiedere.
Nel frattempo la biblioteca di Hogwarts deluse Hermione per la prima volta; era cosi'
scioccata che si dimentico' persino di essere arrabbiata con Harry per il trucco del
bezoar.
"Non ho trovato una sola spiegazione di cosa faccia un Horcruxes!"gli disse "Neanche
una! Ho guardato nella zona proibita,persino nei libri più orribili,dove ti spiegano come
mescolare le più brutte pozioni,niente! Tutto quello che ho trovato,nell'introduzione di
"Magic Most Evil" -Ascolta!-delle Horcruxes,la più strana delle invenzioni magiche non ne
parleremo e non daremo informazioni"...ma capisci,allora perchè' menzionarle?"disse
impaziente,chiudendo violentemente il libro;questo lancio' un urlo sepolcrale "Oh!stai
zitto!"intimo',rimettendolo in borsa.
La neve si sciolse attorno alla scuola appena arrivo' febbraio,per essere sostituita da una
fredda asciutta umidita'.Nubi grigio-violetto stavano sopra il castello,e una costante
caduta di pioggia fredda rendeva i prati scivolosi e fangosi.Il risultato di tutto questo fu
che la prima lezione di Materializzazione per il sesto anno,in programma il sabato,in
modo da non intralciare il corso delle regolari lezioni,si tenne nella Sala Grande invece
che nel cortile.
Quando Harry ed Hermione arrivarono nella sala(Ron ci ando' con Lavenda),scoprirono
che i tavoli erano scomparsi.La pioggia scivolava sulle alte finestre,e il cielo incantato era
scuro sopra di loro,quando si riunirono di fronte alla Professoressa McGranitt, Piton,
Vitious e Sprite, i capi delle Case,e un piccolo mago,che Harry penso' fosse il lostro
insegnante di Materializzazione del Ministero.Era stranamente incolore, con ciglia
trasparenti, capelli a ciuffo, e un'aria instabile,come se al primo soffio di vento potesse
volare via.Harry si chiese se la continua materializzazione e smaterializzazione potesse in
qualche modo diminuire la sua sostanza,o se la sua corporatura fosse ideale per
qualcuno che desiderasse smaterializzarsi.
"Buongiorno!"disse il mago del Ministero,quando tutti gli studenti arrivarono,e i capi
delle case li avevano invitati al silenzio."Il mio nome è Wilkye Twycross e saro' il vostro
insegnante di Materializzazione per le prossime dodici settimane.Spero di essere capace
di prepararvi per l'esame di Materializzazione in questo periodo"
"Malfoy, zitto e sta' attento" abbaio' la professoressa McGranitt.
Tutti si girarono.Malfoy era arrossito in una tonalita' rosa chiaro:sembrava furioso
quando si allontano' da Tiger,con il quale sembro' aver avuto una discussione a bassa
voce.Harry diede un'occhiata anche a Piton,che sembrava infastidito,anche se,Harry
sospettava,fosse più per il fatto che la McGranitt avesse rimproverato uno della sua casa,
che per la maleducazione di Malfoy...
"...per quel periodo,molti di voi dovrebbero essere pronti a passare il test.." continuo'
Twycross,come se non ci fossero state interruzioni..."come ben sapete,di solito è
impossibile materializzarsi o smaterializzarsi a Hogwarts.Il preside ha tolto
l'incantesimo,solo in questa Sala,per un'ora,in modo da potervi fare esercitare.Lasciatemi
sottolineare che non potrete materializzarvi al di fuori di queste mura,e vi sconsiglio di
provarci.Vorrei che ognuno di voi si posizionasse in modo da avere almeno un metro e
mezzo di spazio di fronte a se'.
Ci fu' un gran chiasso di gente che si spostava,prendeva posto,e cacciava gente dal
proprio spazio.I capi delle case intervenivano per aiutare a trovare posto,e per troncare le
discussioni.
"Harry dove vai?"gli chiese Hermione.
Ma Harry non rispose,si stava muovendo velocemente attraverso la folla,passando i posti
che il professor Vitious stava assegnando ad alcuni Corvonero,che volevano stare tutti
davanti,supero' la professoressa Sprite,che stava sistemando i Tassorosso in riga,fino a
che,girando attorno a Ernie McMIllan,si trovo proprio alla fine della folla,proprio dietro
Malfoy,che stava sfruttando lo schiamazzo generale per continuare la conversazione con
Tiger,che stava ad un metro e mezzo e sembrava ammutolito.
"Non so per quanto tempo,d'accordo?" Malfoy urlava contro di lui,dimenticandosi di
Harry dietro di lui "Sta prendendo più tempo di quanto pensassi"
Tiger aprì la bocca,ma Malfoy sembro' indovinare cosa voleva dire.
" Non sono affari tuoi quello che sto facendo,Tiger,voglio solo che tu e Goyle facciate
quello che vi è stato detto e che controlliate!"
" Io dico ai miei amici quello che sto facendo,se voglio che facciano la guardia per me"
disse Harry,a voce alta abbastanza perchè Malfoy lo sentisse.
Malfoy giro' attorno al suo posto,la mano volo' alla bacchetta,ma in quel preciso
momento i quattro Capi delle case urlarono " SILENZIO! " e il silenzio torno' di
nuovo.Malfoy si giro' lentamente.
"Grazie" disse Twycross "adesso..." Agito' la bacchetta:Vecchi ceppi di legno apparvero sul
pavimento di fronte ad ogni studente.
"Le tre cose importanti da ricordare quando ci si Materializza sono le 3 D!" disse
Twycross "Determinazione,Destinazione,Deliberazione!..Primo passo:fissate la vostra
mente sulla destinazione desiderata.In questo caso,l'interno del ceppo.Per
favore,concentratevi sulla vostra destinazione adesso!"
Tutti si guardarono attorno furtivamente,per controllare che tutti fossere di fronte al
proprio ceppo,quindi si sbrigarono a fare quello che gli era stato detto.Harry si concetro'
sul polveroso cerchio del pavimento,e provo' a non pensare a nient'altro.questo si rivelo'
impossibile,dato che continuava a cercare di capire per che cosa Malfoy avesse bisogno
di controllo.
"Secondo passo, " disse Twycross "focalizzate la vostra determinazione ad occupare lo
spazio che vedete!Lasciate che la vostra brama passi dal vostro corpo fino ad ogni
particella del vostro corpo"
Harry si guardo' attorno di soppiatto;alla sua sinistra Ernie MacMillan stava
contemplando il suo ceppo così intensamente che la sua faccia era diventata
rosa;sembrava che stesse per tirar fuori un uovo delle dimensioni di una Pluffa.Harry
fece una piccola risata e si concentro' di nuovo sul suo ceppo.
"Passo numero 3 " chiamo' Twycross " e SOLO quando vi daro' il comando,concentratevi
sul posto,sentitevi trascinare verso il nulla,muovetevi con Deliberazione.Al mio comando
adesso!UNO...!DUE...!"
Harry si guardo' attorno di nuovo;molte persone sembravano allarmate dalla richiesta di
smaterializzarsi così presto.Provo' a fissarsi di nuovo sul suo ceppo;aveva gia'
dimenticato cosa significassero le 3 D.
"TREEE!"
Harry ruoto' sul posto,perse l'equilibrio,e quasi cadde.Non era l'unico.Tutta la sala era
piena di persone sdraiate;Neville era caduto di schiena;Ernie MacMillan,d'altro canto,fece
una specie di piroetta sul suo ceppo,e stette per un attimo sospeso,poi cadde,mentre
Dean Thomas rideva di lui.
"Non vi preoccupate,non vi preoccupate" disse Twycross asciutto,che sembrava non
aspettarsi nulla di più " Aggiustate i vostri ceppi per favore,e ritornate alle vostre
posizioni di partenza..."
La seconda prova non fu meglio della prima,la terza fu ugualmente orribile.Non fino alla
quarta in cui successe qualcosa di eccitante.Ci fu un orribile urlo di dolore,e tutti si
guardarono attorno,terrorizzati di vedere Susan Bones di Tassorosso nel suo ceppo,
mentre la sua gamba sinistra rimasta alla posizione di partenza.
I capi della case corsero verso di lei,ci fu un grosso scoppio,e una nube di fumo viola che
rivelo' Susan Bones singhiozzante,riunita alla sua gamba,ma terrorizzata.
"Spaccatura,o la separazione casuale di parti del corpo"disse Twycross senza emozioni,
"capita quando la mente non è abbastanza determinata.Dovete continuamente
concentrarvi sulla vostra destinazione,senza fretta,ma con delibera...zione!"
Twycross fece un passo vanti,giro' graziosamente su se stesso,con le braccia spalancate e
spari in un fliuutuare d'abiti,riapparendo dall'altra parte della stanza.
"Ricordatevi le tre D" disse " e provate di nuovo! Uno..Due...Tre..!"
Ma un ora dopo la cosa più interessante che fosse accaduta era la spaccatura di Susan
Bones.Twycross non sembrava scoraggiato.Allacciandosi il mantello al collo disse
solamente "Fino al prossimo sabato,tutti,non dimenticate:Destinazione
Determinazione,Deliberazione."
Detto questo,con una mossa della sua bacchetta i ceppi scomparvero,e atttraverso' la
Sala accompagnato dalla professoressa McGranitt.Le chiacchere cominciarono appena la
gente comincio a muoversi verso la Hall d'entrata.
"Come ti è andata?"chiese Ron correndo vicino ad Harry "Credo di aver sentito qualcosa
l'ultima volta che ho provato..una sorta di fremito ai piedi"
"Credo che i tuoi allenamenti siano troppo pochi,Won Won"disse una voce dietro di
loro,ed Hermione li sorpasso',con un sorrisetto affettato.
"Io non ho sentito nulla" disse Harry,ignorando l'interruzione "Ma non mi importa ora.."
"Che vuol dire che non ti importa..voglio dire,non vuoi imparare a smaterializzarti?" disse
Ron incredulo
"Non sono preoccupato,davvero.Preferisco volare" disse Harry,dando un'occhiata oltre la
sua spalla per vedere dov'era Malfoy,e sbrigandosi a raggiungere l'Ingresso.
"Senti,corri,c'è una cosa che voglio fare.. ".
Prplesso,Ron lo segui' alla torre di Grifondoro di corsa..Era temporaneamente prigionieri
di Pix,che aveva chiuso a chiave una porta del quarto piano,e si rifiutava di far passare
chiunque finche' qualcuno non avesse dato fuoco ai proprio calzoni,ma Harry e Ron
tornarono semplicemente indietro,e presero una delle loro fidate scorciatoie.In 5
minuti,stavano passando attaverso il buco del ritratto.
"Vuoi dirmi che cosa stiamo facendo?" disse Ron,ansimando.
" Quassu' " disse Harry,attraversando la sala comune,e e prendendo la strada per i
dormitori maschili.
Il loro dormitorio era,come Harry sperava,vuoto.Volo' verso il suo baule e inizio' a
rovistarci dentro,mentre Ron lo guardava impaziente.
" Harry..."
"Malfoy sta usando Tiger e Goyle come guardie.Stava discutendo con Tiger di questo
proprio ora.E voglio sapere...AHA!"
L'aveva trovato,una pergamena di forma quadrata all'apparenza bianca,che
apri',battendoci sopra con la punta della bacchetta
"Giuro solennemente di non avere buone intenzioni..o Malfoy lo è..".
Immediatamente,la Mappa del Malandrino apparve sulla superficie della
pergamena.C'era un disegno dettagliato di tutti i piani del castello,e,all'interno si
muovevano dei piccoli puntini che ne indicavano gli occupanti.
"Aiutami a trovare Malfoy" disse Harry con urgenza. Poso' la mappa sul letto,e Ron inizio'
a cercare.
"Eccolo!" disse Ron dopo circa un minuto "E nella sala comuna dei Serpeverde, guarda,
con Parkinosn, Zabini e Tiger e Goyle"
Harry guardo' la mappa,un po' infastidito,ma anche sollevato.
"Bene,d'ora in poi lo terro' d'occhio"disse fermamente "e nel momento i cui lo trovero' a
girovagare con Tiger e Goyle che fanno da guardia,ci saro' anche io con il mio mantello
dell'Invisibilita' per scoprire cosa sta..." si interuppe appena Neville entro' nel dormitorio,
con addosso un odore di bruciato,cominciando a rovistare nel suo baule per tirar fuori
un paio di pantaloni puliti.
Nonostante la sua determinazione a tener d'occhio Malfoy,nelle settimane seguenti non
ebbe molta fortuna.Anche se consultava la mappa più spesso che poteva,talvolta
andando al bagno quando non ne aveva bisogno durante le lezioni,non vide mai Malfoy in
posti sospetti.Certo,spesso trovava Crabbe e Goyle in giro più spesso del solito,o fermi in
un corridoio, ma Malfoy non era accanto a loro,anzi,era impossibile localizzarlo sulla
mappa.
Harry giocherello' con la possibilita' che Malfoy stesse lasciando il castello,ma non
riusciva a capire come potesse eludere la massiccia sorveglianza del castello.Poteva solo
supporre che si lasciava sfuggire Malfoy tra le centinaia di puntini che apparivano sulla
mappa.Riguardo al fatto che Malfoy Crabbe e Goyle non stessero sempre
insieme,nonostante sembrassero inseparabili,beh,queste cose accaddevano diventando
più grandi,e Ron ed Harmione ne erano la prova vivente.Febbraio lascio' il posto a
marzo,senza portare cambiamenti al tempo,eccetto che divento' ventoso quanto
umido.Nell'indignazione generale,un volantino fu affiso in tutte le case
comuni,avvertendo che la prossima gita a Hogsmeade era stata cancellata.Ron era
furioso.
"Era nel giorno del mio compleanno!" disse "La stavo aspettando!"
"Comunque non è una gran sorpresa no?" replico' Harry " Non dopo quello che è
successo a Katie"
Non era ancora tornata dal San Mungo.Inoltre, c'erano state molte sparizioni, riportate
dalla Gazzetta del Profeta, inclusi molti parenti degli studenti di Hogwarts.
"Ma adesso tutto quello che posso aspettare è la stupida Materializzazione!" disse Ron
furente " Bello scherzo di compleanno!"
Tre lezioni avanti, Smaterializzazione sembrava più difficile che mai, anche se molti
erano riusciti a spaccarsi.La frustazione era alta, e c'era un certo odio verso Wilkie
Twycross e le sue tre D,che avevano ispirato un sacco di soprannomi,di cui i più cortesi
erano Dog-breath e Dung-Head.
"Buon compleanno Ron!"disse Harry, la mattina del primo Marzo, quando furono
svegliati da Seamus e Dean che andavano a far colazione facendo chiasso.
'Ecco il tuo regalo!" Lancio' il pacchetto sul letto di Ron,dove si aggiunse ad una
rispettabile di altri pacchetti,che dovevavo essere stati portati dagli elfi domestici durante
la notte. "Grazie!" disse Ron allegramente;mentre tirava via la carta,Harry usci' dal
letto,apri' il suo baule,cercando la Mappa del Malandrino,che aveva nascosto ogni volta
dopo averla usata.Tiro' fuori la meta' della sua roba prima di imbattersi in un mucchio di
calzini dove la teneva nascosta e dove teneva anche la bottiglia di Felix Felicis,la pozione
della fortuna.
"Bene" mormoro',riportando la mappa a letto con lui,battendoci sopra piano e
mormorando "Giuro solennemente di non avere buone intenzioni" cosi' che Neville,che
stava passando di fianco al suo letto,non potesse sentire nulla.
"Bello Harry!" disse Ronny con entusiasmo,agitando i nuovi guanti da Portiere di
Quidditch che Harry gli aveva regalato.
"Nessun problema" disse Harry, assente, mentre cercava Malfoy nel suo dormitorio "Ehi,
non credo che sia a letto"
Ron non rispose; era troppo occupato a scartare i regali, lanciando ogni tanto un urlo di
approvazione."Veramente bei regali quest'anno!" annuncio',tenendo un orologio d'oro in
mano,con strani simboli sopra, e piccole stelle che si muovevano. "Hai visto cosa mi
hanno regalato Mamma e Papa'?"Ehi, se penso che diventero' maggiorenne anche io
l'anno prossimo.."
"Bello!" borbotto' Harry, dando un occhiata all'orologio priama di tornare a scrutare la
mappa.Dov'era Malfoy?Non era al tavolo dei Serpeverde nella Sala Grande a fare
colazione, non era accanto a Piton, che era nel suo studio, non era nei bagni ne' in
infermeria...
"Ne vuoi una?" disse Ron raucamente,tirando fuori una scatola di Cioccorana. "No
Grazie" disse Harry,guardandolo " Malfoy è scomparso di nuovo!"
"Non puo' averlo fatto" disse Ron, infilandosi un'altra Cioccorana in bocca mentre
scivolava fuori dal letto per vestirsi. "Dai, se non ti sbrighi, dovrai smaterializzarti a
stomaco vuoto, anche se potrebbe essere più facile".
Ron guardo' pensosamente la scatola di Cioccorana,quindi si decise e ne prese una terza.
Harry diede dei colpetti alla mappa, mormorando "Fatto il Misfatto", anche se non era
vero, e si vestì, continuando a riflettere. Doveva esserci una spiegazione per le periodiche
sparizioni di Malfoy, ma non riusciva a capire quale potesse essere. Il modo migliore
sarebbe stato seguirlo, ma anche con il mantello dell'Invisibilita' era impossibile; aveva le
lezioni, l'allenamento di Quidditch, compiti e Materializzazione; non avrebbe potuto
seguire Malfoy senza che la sua continua assenza venisse notata.
"Pronto?" chiese a Ron. Era a meta' strada dalla porta del dormitorio quando si rese
conto che Ron non si era mosso, ma era seduto sul letto, guardando la pioggia battere
sulle finestre con un strano sguardo assente.
"Ron? Colazione."
"Non ho fame"
Harry gli si mise davanti "Ma credevo che avessi detto..."
"Va bene, verro' giù con te "sospiro' ' Ron, "ma non voglio mangiare"
Harry lo esamino' sospettoso. "Hai appena mangiato mezza scatola di Cioccorane, vero?"
"Non è questo " sospiro' ancora "Non capiresti..."
"Ok, ne ho abbastanza" disse Harry, perplesso, mentre apriva la porta.
"Harry!" disse Ron all'improvviso.
"Cosa c'è?"
"Non posso sopportarlo!"
"Non puoi sopportare cosa?"chiese Harry, in allarme, notando il pallido viso di Ron, come
se dovesse sentirsi male.
"Non posso smettere di pensarla" disse Ron, rauco.
Harry lo guardo'.Non se l'aspettava e non era sicuro di volerlo sapere. Potevano anche
essere amici, ma se Ron avesse cominciato a chiamare Lavenda 'Lav-Lav '
avrebbe dovuto riportarlo con i piedi per terra.
"E perchè questo ti impedisce di fare colazione?" chiese Harry, cercando di dare un tono
razionale alla discussione
"Non sa nemmeno che esisto" disse Ron facendo un gesto disperato
"Lei lo sa di sicuro che esisti" disse Harry, perplesso "Continua a starti dietro,no?"
Ron batte' le palpebre. "Di chi stai parlando?
"No, di chi TU stai parlando!?" disse Harry, con una crescente impressione che la ragione
fosse andata via da quella conversazione.
"Romilda Vane" sospiro' Ron, la sua faccia si illumino' appena lo disse, come se fosse
stato colpito da un raggio di sole.
Si guardarono a vicenda per almeno un minuto. "Stai scherzando vero? E' uno scherzo!"
"Io credo...Harry, credo di amarla.." disse Ron con la voce strozzata.
"Ok" disse Harry,andando verso Ron per dare un'occhiata da vicino al suo viso pallido e
agli occhi confusi."Ok,dillo di nuovo con una faccia seria"
"Io la amo" ripete' Ron,senza fiato, 'Hai visto i suoi capelli?" sono neri, lucidi, setosi..e i
suoi occhi?I suoi grandi occhi neri...e il suo.."
"Questo è molto divertente e quello che vuoi," disse Harry impaziente, "ma lo scherzo è
finito ok? Piantala!"
Si volto' per andarsene.aveva fatto due passi verso la porta quando una scintilla gli
passo' accanto all'orecchio. Vacillando, si guardo' attorno. Ron aveva il pugno pronto, la
sua faccia era contorta per la rabbia, era in procinto di colpire di nuovo.
Harry reagì istintivamente, la sua bacchetta fu fuori dalla tasca, e l'incantesimo usci' dal
cervello senza pensarci nemmeno " LEVICORPUS"
Ron urlo' quando il si ritrovo' sottosopra, dondolando, con i vestiti che penzolavano.
"Perchè l'hai fatto?" urlo' Harry
"Tu l'hai insultata Harry! Hai detto che era uno scherzo!"urlo' Ron, che stava diventando
rosso in viso mentre il sangue affluiva alla testa.
"Questo è assurdo!" disse Harry "Cosa pensi che.."
Poi vide la scatola aperta sul letto di Ron, e la consapevolezza lo colpi' con la forza di un
troll.
"Da dove hai preso quelle Cioccorane?"
"Erano un regalo di compleanno," urlo' Ron,cercando di liberarsi,"Te lo ho anche offerte!"
"Le hai prese dal pavimento, vero?"
"Sono cadute dal mio letto, lasciami andare!"
"Non sono cadute dal tuo letto, idiota, non capisci?Erano mie, le ho buttate fuori dal
baule prima mentre cercavo la mappa, me l'aveva regalate Romilda Vane prima di Natale,
e sono piene di una pozione d'amore!"
Ma solo una parola venne registrata da Ron.
"Romilda?" ripete' Ron " hai detto Romilda? La conosci? Puoi presentarmi?"
Harry guardo' il donodolante Ron, la cui faccia sembrava tremendamente speranzosa, e
combatte' contro il desiderio di ridere. Una parte di lui,l a parte più vicina al suo orecchio
destro, gli suggeriva di lasciar andare Ron e di lasciarlo andare in giro finche l'effetto
della pozione non se ne fosse andato...ma d'altra parte, loro avrebbero dovuto essere
amici, Ron non era in se' quando l'aveva attaccato, e Harry pensava che si sarebbe
meritato un altro pugno se avesse permesso a Ron di dichiarare ancora il suo amore per
Romilda.
"'Si, ti presentero' " disse Harry, pensando velocemente "Ora ti lascero',ok?"
Lascio' che Ron cadesse sul pavimento,(il suo orecchio faceva ancora male) ma Ron
cadde in piedi, sorridendo.
"Sara' nello studio di Slughorn"disse Harry, in tono confidenziale facendo strada verso la
porta.
"Perchè dovrebbe essere lì?"disse Ron ansiosamente, sbrigandosi a raggiungerlo
"Perchè ha ripetizioni di Pozioni" disse Harry, inventando sul momento.
"Forse potrei chiedere al professore se posso farle con lei" disse Ron speranzoso
"Grande idea!"disse Harry. Lavenda stava aspettando sietro al buco al ritratto, una
complicazione che Harry non aveva previsto.
"Sei in ritardo Won Won," disse "Ho un regalo di.."
"Lasciami in pace" disse Ron impazientemente " Harry mi sta per presentare Romilda
Vane"
E senza dirle un'altra parola, presa la strada per uscire fuori dal buco del ritratto.Harry
cerco di farle una faccia dispiaciuta, ma poteva sembrare piu' che altro divertita, dato
che lei sembrava più offesa che mai, appena la Signora Grassa si chiuse dietro di loro.
Harry temeva che il Professor Slughorn potesse essere a colazione, ma rispose dalla porta
dell'uffiicio al primo toc-toc, aveva una veste di velluto verde addosso, un cappello da
notte dello stesso colore e occhi cisposi.
"Harry" borbotto' "è molto presto per un colloquio,di solito di sabato dormo fino a tardi"
"Professore, mi spiace davvero disturbarla,"disse Harry con voce più bassa che poteva,
mentre Ron stava sulle punte dei piedi cercando di sbirciare nella stanza di Slughorn
"ma il mio amico Ron ha bevuto una pozione d'amore per sbaglio. Non potrebbe dargli un
antidoto?"L'avrei portato da Madama Chips, ma non dovremmo aver nulla a che fare con
i Tiri Vispi Weasley e sa... qualche domanda non voluta.."
'Harry esperto di pozioni per come sei, non potresti trovargli un rimedio'?"chiese
Slughorn.
"Ehm"..disse Harry, distratto da Ron che gli dava delle gomitate nelle costole, nel
tentativo di entrare nella stanza con la forza, "Beh,non ho mai preparato un antidoto per
una pozione d'amore, signore, e prima che mi riesca magari Ron potrebbe commettere
qualcosa di grave.."
Rigraziando il cielo, Ron scelse quel momento per lamentarsi "Non riesco a vederla Harry,
lui la sta nascondendo?"
"Era una pozione senza limite di tempo?" chise Slughorn,osservando Ron con interesse
professionale "Più a lungo si tengono, più possono fortificarsi"
"Questo spiega molte cose" ansimo' Harry, mentre impediva a Ron di buttare giu'
Slughorn a pugni. "E' il suo compleanno Professore,"aggiunse implorandolo.
"Oh,va bene allora,va bene...entrate entrate!"disse Slughorn riluttante, "Ho l'occorrente
nella mia borsa, non è un antidoto difficile"
Ron sfeccio' nella calda, disordinata stanza di Slughorn,.inciampo' sopra uno sgabellino
traballante, e riconquisto l'erquilibro attaccandosi al collo di Harry, sussurrando " Non
l'ha visto, non l'ha visto vero?"
"Non è ancora qui" disse Harry,guardando Slughorn aprire il suo kit per le pozioni,e
aggiungendo vari ingredienti in una piccola bottiglia di cristallo.
"Bene!" disse Ron soddisfatto "Come sto?"
"Molto attraente" disse Slughorn, dolcemente, dando a Ron un bicchiere di liquido
trasparente "Adesso bevi questo, è un tonico per i nervi, ti manterra' calmo quando
arrivera', capisci?"
"Perfetto!" disse Ron, e butto giu' tutto in un sorso.
Harry e Slughorn lo guardarono,per un momento, Ron li fisso'. Poi, molto lentamente, il
suo sorriso spari', lasciando il posto ad un espressione di terrore.
"Tornato alla norma allora?"disse Harry, sorridendo. Slughorn ridacchio,' "Grazie tante
Professore".
"Non dirlo nemmeno ragazzo mio" disse Slughorn, mentre Ron collassava sulla poltrona
"Ha bisogno di qualcos ache lo tiri su" continuo', affaccendandosi su un mobiletto pieno
di drink "Vediamo, ho della Burrobirra, vino, l'ultima bottiglia di questo whisky
invecchiato..hmm..dovevo darlo a Silente per Natale..eh,va bè..non puo' sentire la
mancanza di qualcosa che non ha avuto! Perchè non l'apriamo ora per festeggiare il
compleanno del signor Weasley? Per scacciare via le pene d'amore non c'è nulla di
meglio.."
Rise brevemente ed Harry lo imito'. Era la prima volta che si trovava quasi da solo con
Slughorn da quel primo tentativo disastroso di ottenere quel ricordo. Forse, se Slughorn
avesse mantenuto il buonumore, forse se fossero andati avanti col whisky...
"Eccoci qua" disse Slughorn, dando ad Harry e Ron un bicchiere di whisky, prima di
prendere il suo "Beh, un buon compleanno Signor Weasley"
"Ron" sussurro' Harry
Ma Ron che non sembrava aver ascoltato il discorso, aveva gia' preso il whisky, e
inghiottito tutto d'un fiato.
Ci fu un terribile secondo in cui Harry realizzo' che qualcosa non andava, e Slughorn
sembrava non averlo notato.
"..e che tu possa avere molti..."
"RON!"
Ron aveva fatto cadere il suo bicchiere, si era alzato per meta' dalla sedia, piegandosi,
tremando incontrollabilmente. Della bava usciva dalla sua bocca e aveva gli occhi fuori
dalle orbite.
"Professore", grido' Harry "faccia qualcosa!"
Ma Slughorn sembrava paralizzato dallo shock. Ron si contrasse, cominciando a
soffocare:la sua pelle stava diventando blu.
"Ma…Cosa? " balbetto' Slughorn
Harry si precipito' ad un tavolo,lanciandosi sul kit per pozioni di Slughorn, buttando
all'aria contagocce e contenitori, mentre il terrible rumore di Ron che soffocava riempiva
la stanza.Poi la trovo', la pietra raggrinzita che sembrava un rene, che Slughorn gli aveva
preso a Pozioni.
Corse di nuovo al fianco di Ron, gli apri' completamente la bocca, e gli infilo' il bezoar in
gola.
Ron si scosse, e con un rumore rauco torno' immobile.
CAPITOLO DICIANNOVE
ELFI ALLE CALCAGNA
"Dai tutto sommato è stato uno dei migliori compleanni di Ron" disse Fred.
La sera stava arrivando; l’infermeria era silenziosa, le finestre erano chiuse e le lampade
accese. Il letto di Ron era l'unico occupato. Harry, Hermione e Ginny stavano seduti
intorno lui; avevano atteso tutto il giorno fuori dalle doppie porte del reparto, provando a
sbirciare dentro ogni volta che qualcuno entrava o usciva. Madama Chips li lasciò
entrare solo alle otto in punto. Fred e George arrivarono alle dieci passate.
"Questo non è il modo in cui abbiamo immaginato di darti il nostro regalo" disse
risolutamente George, posando un grande regalo sull'armadietto al lato del letto di Ron e
sedendosi vicino Ginny.
"Si, quando ci hanno descritto la scena, eravamo increduli" disse Fred.
"Eravamo ad Hogsmeade, attendendo di sorprenderti..." disse George.
"Eravate ad Hogsmeade?" chiese Ginny, gurdandoli.
"stavamo pensando di comprare il negozio di Zonko" disse tristemente Fred. "Una filiale a
Hogsmeade, sapete, ma ci farà davvero molto bene se non potete più uscire i fine
settimana a comprare la nostra roba...Ma ora non importa." Avvicinò la sedia ad Harry e
guardò la faccia pallida di Ron.
"Cos’è accaduto esattamente, Harry?"
Harry raccontò la storia che già aveva raccontato, altre cento volte, o almeno a lui
sembrava così, a Silente, alla McGrannit, Madama Chips, a Hermione ed a Ginny.
"...ed allora gli ho infilato il Bezoar in gola così ha ricominciato a respirare un po’ meglio,
Slughorn è andato a cercare aiuto, McGrannit e Madama Chips nella confusione lo
hanno portato qui. Ci hanno subito detto che tutto si sarebbe aggiustato. Madama Chips
dice che dovrà rimanere qui una settimana o in modo da... accertarsi che prenda
l’Essenza del Pentimento..."
"Accidenti, sei stato fortunato a pensare al Bezoar"disse a voce bassa George.
"è stato fortunato ad avere qualcuno nella stanza" disse Harry, che continuava a sudare
freddo al solo pensiero di che cosa sarebbe accaduto se non si fosse ricordato di quella
piccola pietra.
Hermione tirò su con il naso con un rumore quasi impercettibile. Era stata
particolarmente silenziosa per tutto il giorno. Si era precipitata, con una faccia bianca,
fuori daeel’ infermeria ed aveva chiesto a Harry di sapere che cosa era accaduto, lei non
aveva preso quasi parte nella discussione ossessionante tra Ginny ed Harry di come Ron
fosse stato avvelenato, si era limitata a stare da parte, stanche di tutte quelle parole e
con uno sguardo spaventato, permettendo di finire la loro discussione e finalmente
guardarla.
"Ma mamma e papà lo sanno?" chiese Fred a Ginny. "lo hanno già visto, sono arrivati
un'ora fa...ora sono nell'ufficio di Silente, ma saranno presto di ritorno..."
Ci fu una pausa mentre tutti guardavano Ron che borbottava un po’ durante il sonno.
"Così c’era del veleno nella bevanda?" disse tranquillamente Fred.
"Sì," disse immediatamente Harry; non stava pensando a null’altro adesso si sentiva
felice che qualcuno gli desse l’opportunità di riprendere la discussione. "Slughorn l’ha
gettata via..."
"lui avrebbe potuto versare qualcosa nel bicchiere di Ron mentre non lo guardavate?"
"Probabilmente" disse Harry, "Ma perchè Slughorn desidererebbe avvelenare Ron?"
"Nessun idea" disse Fred, aggrottando le sopraciglia. "Non pensate che potrebbe averla
messa nel bicchiere per errore? Oppure aveva l’intenzione di darlo a te?"
"Perchè Slughorn desidererebbe avvelenare Harry?" domandò Ginny. "Non so," disse
Fred, "c’è molta gente in giro che gradirebbe avvelenare Harry, ma qui? 'il Prescelto' ?"
"Così pensate che Slughorn sia un mangiamorte?" disse Ginny.
"Tutto è possibile," disse con un volto turbato Fred. "Potrebbe essere sotto l’influsso della
Maledizione Imperius," disse George. "o potrebbe essere non colpevole," ribatte Ginny. "Il
veleno poteva già essere nella bottiglia, in quel caso probabilmente volevano uccidere
Slughorn."
"Chi desidera uccidere Slughorn?"
"Silente sa quanto Voldemort voglia Slughorn dalla sua parte" ribattè Harry. "Slughorn si
nascondeva da un anno prima che venisse a Hogwarts. E..." Gli torno alla memoria
Silente che non era stato capace di tirare fuori nulla da Slughorn. "...forse Voldemort lo
desidera allontanato, forse lui pensa che potrebbe essere utile a Silente."
"Ma tu hai detto che Slughorn stava progettando di dare il benservito a Silente per
natale," gli ricordò Ginny. "Esattamente l’avvelenatore aveva una possibilità facile di
esserci dopo Silente."
"Allora l’avvelenatore non ha conosciuto molto bene Slughorn," disse Hermione, parlando
per la prima volta da ore e suonavano come se arrivassero da un posto gelido. "Chiunque
conoscesse Slughorn sapeva che lui avrebbe mantenuto qualche cosa di saporito per se."
"Er-mio-nee," brontolò inatteso Ron fra loro.
Tutti caddero in silenzio, guardandolo ansiosamente, ma dopo un mormorio
incomprensibile di un momento soltanto cominciò a russare.
Le porte del dormitorio si aprirono, spaventando tutti: Hagrid era arrivato e si stava
dirigendo verso di loro, con i suoi capelli bagnati di pioggia , il suo cappotto di pelle
d’orso che si agitava dietro, in mano semi nascosta nel cappotto una balestra e lasciando
delle orme fangose dappertutto sul pavimento.
"Stato nella foresta tutto il giorno!" disse ansimante. "Aragog più peggiorato, lo stà
leggendo per lui... non sono andato a pranzo fino adesso... la professoressa il Sprite
allora mi ha detto di Ron! Come sta?"
"Non male" disse Harry. "dicono che guarirà"
"Non più di sei visitatori alla volta!" disse Madama Chips, uscendo di corsa dal suo
ufficio.
"Con Hagrid siamo in sei" precisò Gorge.
"Oh... sì."disse Madama Chips, che sembrava aver contato Hagrid come più di una
persona, vista la sua mole. Per coprire il suo sbaglio, si affrettò fuori per pulire le orme
fangose lasciate da Hagrid con la sua bacchetta.
"Non posso credere" disse raucamente Hagrid, agitando la sua grande testa pelosa
mentre guardava Ron. "Ancora non crede... vedere qui... Chi desidera fargli male, eh?"
"Giusto di questo stavamo discutendo" disse Harry. "Non lo sappiamo."
"Qualcuno potrebbe averla contro la squadra di Quidditch dei Grifondoro, potrebbero?"
disse ansiosamente Hagrid. "Prima Katie, ora Ron..."
"Io non posso vedere nessuno farsi male fuori una partita di Quidditch," disse Hagrid
"Sono sollevato"
"Bene, non penso sia il Quidditch, ma penso che ci sia un collegamento fra gli attacchi "
disse tranquillamente Hermione
"Di cosa stai parlando?" chiese Fred.
"Bene, per prima cosa, entrambi gli attacchi dovevano essere mortali , anche se per
fortuna non lo sono stati. E secondo, nè il veleno nè la collana sembrano aver raggiunto
la persona che, suppongo, fosse l’obbiettivo. Naturalmente" aggiunse seriamente "le
persone che sono dietro questi attacchi sono ancora più pericolose, perché non
sembrano preoccuparsi di quanta gente possa maneggiare i loro oggetti prima che
raggiungano realmente la loro vittima."
Prima che qualcuno potesse rispondere a questa sinistra dichiarazione, le porte di latta
del dormitorio si aprirono di nuovo il sigore e la signora Weasley si affrettarono per la
corsia. Non avevano fatto nient'altro che aspettarsi un recupero completo di Ron dalla
ultima loro visita; ora la signora Weasley aveva abbracciato Harry con una presa molto
stretta. "Silente ci ha raccontato di come lo hai salvato con il Bezoar," disse
singhiozzando. "Oh, Harry, che cosa possiamo dire? Hai salvato Ginny. . . hai salvato
Arthur...ora hai salvato Ron..."
"Ma no... non ho fatto nulla..." mormorò maldestramente Harry. "Proprio adesso stavo
pensando che la metà della nostra famiglia sembra doverti la loro vita" disse il signor
Weasley con una voce soffocata. "Bene, posso dire che è stata una giornata fortunata per
i Weasley quando Ron ha deciso di sedersi nel tuo scompartimento sul?Espresso di
Hogwarts, Harry."
Harry non riuscì a pensare ad alcuna risposta a questa affermazione finche Madama
Chips ricordò loro che potevano esserci soltanto sei visitatori per ogni paziente; lui ed
Hermione diventarono rossi e decisero di andare con Hagrid, lasciando Ron con la sua
famiglia.
"E’ terribile," ringhiò Hagrid attraverso la sua barba, mentre loro tre camminavano nel
corridoio che portava alla scalinata di marmo. "Questa sarebbe la nuova sicurezza, i
ragazzi dovrebbe essere tranquilli... Silente è preoccupato...non mi ha detto molto, ma
cosa posso dire.."
"Non ha nessuna idea, Hagrid?" chiese disperatamente Hermione.
"Io aspettava centinaia di idee, cervello come suo," disse Hagrid. "ma non conoscere ne
chi ha portato quella collana ne ha messo veleno in quel vino, o lo vogliono prendere in
trappola? Questo preoccupa me" disse Hagrid, abbassando la sua voce e gettando uno
sguardo sopra la sua spalla (Harry, per precauzione, controllo il soffitto per vedere se ci
fosse Pix)
"Quanto tempo riuscirà a rimanere aperta Hogwarts se i ragazzi saranno attaccati. La
Camera dei Segreti è stata di nuovo aperta, è così? Ci sarebbe il panico, molti genitori
porteranno figli via dalla scuola, e poi pensare che il consiglio..."
Hagrid smise di parlare mentre il fantasma di una donna dai capelli lunghi si spostava
serenamente oltre, allora riprese con un rauco bisbiglio "... il consiglio sta pensando di
chiudere per loro bene"
"Certo che no!?" disse Hermione, sembrando preoccupata.
"Guarda dal loro punto di vista," disse cupamente Hagrid. "Intendo, credevano di non
correre rischi mandando i ragazzi a Hogwarts, non è cosi? Non aspettano incidenti, non
qui, dove centinaia di piccoli maghi sono tutti insieme, ma dei tentati omicidi, questo fa
differenza. Silente adesso è arrabbiato con Pit..."
Hagrid si fermò, una familiare espressione colpevole era comparsa visibilmente sulla sua
faccia sopra la sua barba nera aggrovigliata.
"Che cosa?" disse rapidamente Harry. "Silente è arrabbiato con Piton?"
"Io non ha detto nulla" disse Hagrid, benchè nel suo sguardo pieno di panico non poteva
che dire il contrario.
"Ma guarda che ora si è fatta, è quasi mezzanotte, bisogna tor..."
"Hagrid, perchè è Silente arrabbiato con Piton?" chiese ad alta voce Harry.
"Shhhh!" mormorò Hagrid, osservandolo più nervosamente che arrabbiato. "Non gridare,
Harry, vuoi che perda il mio lavoro? Fai attenzione, io non so, non voglio perdere il posto
a Cura delle Creature Magi...
"Non provare a farmi sentire colpevole, non funzionerà!" disse rigorosamente Harry. "Che
cosa ha fatto Piton?"
"Non so, Harry, non ho sentito tutto! Io...bene, è cominciato tutto fuori dalla foresta
l’altra sera, ho sentito per caso...parlare. Non ci ho fatto subito caso , mi sono nascosto
ma non per sentire , ma era... bene, una discussione accesa che non poteva essere non
udita"
"Ebbene?" sollecitò Harry, Hagrid strisciò con imbarazzo i suoi piedi enormi.
"Bene... ho sentito Piton che diceva a Silente che pretendeva troppo adesso o così mi è
parso di sentire... Piton... poi non ha detto più nulla..."
"Faccia che cosa?"
"Non so, Harry, suonava come se Piton fosse esausto, tutta qua... comunque, Silente gli
ha detto che il piano doveva procedere e che era tutto pronto. Come stabilito. Allora ha
detto le indagini di Piton nella sua Casa, i Serpeverde. Bene, non c’è nulla di stano in
questo!"
"Tutti i capi delle Case riferisce cosa succede dentro..." Hagrid aggiunse frettolosamente,
come Harry e Hermione si scambiarono uno sguardo pieno di significato,
"Si, ma Silente non ha discussioni con il resto di loro, non è così?" disse Harry.
"Guarda" Hagrid strinse la balestra nelle sue mani; c’era stato un forte suono di un
qualcosa che di divideva a metà. "So quanto non ti piaccia Piton, Harry, io non voglio
dirti di più di quanto ci è" "Guarda fuori" disse succintamente Hermione.
Fecero appena in tempo a girarsi per vedere l'ombra di Argus Gazza che appariva in
lontananza sopra la parete dietro di loro prima che girasse l’angolo, gobbo, con la sua
mandibola tremante.
"Oho!" disse affannosamente. "Fuori cosi tardi, avete intenzione di farvi punire"
"Non preoccupatevi, Gazza..." disse presto Hagrid. "Sono con me, no?"
"E che differenza fa?" Gazza chiese antipaticamente.
"Sono un maledetto insegnante, non sono un petardo che scoppia di nascosto!" disse
Hagrid, infuocandosi subito.
Ci fu un fastidioso sibilo poiché Gazza si gonfiò con furia; Mrs. Purr arrivò, senza essere
vista si stava torcendo sinuosamente intorno alle caviglie magre di Gazza.
"Andatevene" disse Hagrid dal angolo della sua bocca.
Harry non se lo fece ripetere due volte; lui e Hermione si affrettarono fuori; Le voci di
Gazza e di Hagrid echeggiavano dietro loro mentre correvano. Passarono vicino Pix e
girarono per la Torre dei Grifondoro, stavano strisciando fortunosamente dalla parte
opposta delle urla e degli schiamazzi:
Quando c’è disputa e difficoltà, invita Pix, il doppio ne farà !
La Signora Grassa stava sonnecchiando e non gli sarebbe piaciuto essere svegliata, ma
dovette roteare in avanti per per permettergli di arrampicarsi nella stanza comune
pacifica e vuota. Non sembrava che la gente avesse saputo di Ron ancora; Harry fu molto
alleviato di questo: Era stato interrogato abbastanza per quel giorno. Hermione gli diede
la buona notte e si avviò verso il dormitorio delle ragazze. Harry, tuttavia, rimase dietro,
mettendosi a sedere al lato del fuoco a guardare la brace.
Così Silente aveva discusso con Piton. Nonostante avesse parlato con Harry, nonostante
la sua insistenza nel dire che si fidava cecamente di Piton, lui aveva perso la pazienza...
Non pensava che Piton trovasse difficile investigare sui Serpeverde... o, forse, a
investigare su un singolo Serpeverde: Malfoy?
Era perché Silente non desiderava che Harry facesse qualche cosa di insensato, per
prendere questa faccenda nelle sue mani, che avesse creduto ai sospetti di Harry? Era la
cosa più sensata. Pensò che forse Silente non voleva distrarlo dalla loro lezioni e
dall’ottenimento del ricordo di Slughorn. Forse Silente non pensava fosse giusto
confidare i sospetti circa il suo personale ad un sedicenne...
"Eccoti, Potter!"
Harry salto in piedi per lo shock, con la sua bacchetta pronta. Era proprio convinto che
la sala comune fosse vuota; non era affatto preparato per una figura grande e grossa
spuntare improvvisamente da una sedia distante. Con uno sguardo più attento vide che
era Cormac McLaggen.
"Stavo aspettando il tuo ritorno" disse McLaggen, incurante della bacchetta estratta da
Harry. "Mi ero addormentato. Guarda, li ho visti portare Weasley fino all’ infermeria
molto velocemente. Non lo vedremo in campo per la prossima partita"
Occorsero ad Harry alcuni momenti prima di realizzare di che cosa McLaggen stava
parlando.
"Oh... giusto...Quidditch" disse, mentre riponeva la sua bacchetta nuovamente dentro la
cinghia dei suoi jeans e passava una mano sui suoi capelli. "Si... non può farla."
"Bene, allora, giocherò io come portiere, vuoi?" disse McLaggen.
"Si" disse Harry. "Si, suppongo di si..."
Non riusciva a pensare nulla contro di lui; dopo tutto, McLaggen certamente era stato il
migliore dopo Ron.
"Eccellente" disse McLaggen con una voce soddisfatta. "Quando ci alleniamo?"
"Cosa? Oh... ci sarà domani sera l’allenamento."
"Bene. Ascolta, Potter, ti vorrei parlare prima. Ho alcune idee sulle strategia che potresti
trovare utile."
"Certo" disse senza entusiasmo Harry. "Bene, le sentirò domani, allora. Sono abbastanza
stanco ora... ci vediamo..."
Le notizia che Ron fosse stato avvelenato si diffuse rapidamente il giorno seguente, ma
non produsse lo stesso effetto dell’attacco di Katie. La gente sembrava pensare che
potesse essere stato un incidente, dato che si trovava nella stanza del professore di
Pozioni e avesse preso subito l’antidoto; quindi non ci diedero molto peso. Infatti, i
Grifondoro sembravano più interessati al prossimo incontro di Quidditch contro i
Tassorosso, molte lo erano soltanto perché desideravano vedere Zacharias Smith, che ha
giocava come Cacciatore nella squadra di Tassorosso, che era stato punito severamente
dopo il suo commento per la gara iniziale contro i Serpeverde. Harry, tuttavia, ora era
meno interessato che mai al Quidditch; si stava velocemente ossessionando per Draco
Malfoy. Controllava la Mappa del Malandrino ogni volta che poteva, a volte faceva delle
deviazioni per vedere cosa stesse combinando Malfoy, ma non era ancora riuscito a
trovarlo mentre faceva qualcosa fuori dall’ordinario. Ed ancora c’erano quei periodi
inspiegabili in cui Malfoy spariva semplicemente dalla mappa...
Ma Harry non aveva avuto molto tempo per considerare il problema, dato che aveva
avuto gli allenamenti di Quidditch, i compiti ed il fatto che ora si stava cercando
caparbiamente di nascondersi da Cormac McLaggen e Lavanda Brown.
Non sapeva quale dei due gli desse più fastidio. McLaggen continuava costantemente a
suggerire schemi di gioco e per rendere la sua permanenza come portiere fissa al posto di
Ron, e pensava che Harry vedendolo giocare regolarmente si convincesse di questo;
inoltre non perdeva tempo nel criticare gli altri giocatori e fornire ad Harry programmi di
allenamento dettagliati, di modo che Harry fu costretto più di una volta a ricordargli chi
fosse il capitano.
Nel frattempo, Lavanda continuava a sedersi vicino Harry per discutere di Ron, che Harry
trovava più noiose delle tattiche di gioco di Quidditch di McLaggen. Inizialmente,
Lavanda fu molto infastidita che nessuno si fosse degnato di dirle che Ron fosse
infermeria…
"Cioè, io sono la sua ragazza!"
... ma sfortunatamente ora aveva deciso di perdonare a Harry questa dimenticanza e
voleva raccontargli i suoi sentimenti verso Ron, un'esperienza disastrosa di cui Harry
avrebbe rinunciato felicemente.
"Guarda, perchè non dici a Ron tutto questo?" chiese Harry, dopo che la discussione
particolarmente lunga fatta da Lavanda che spaziava in tutto da come Ron avesse
considerato i sui vestiti a come Harry potesse chiedere a Ron se considerasse "seria" la
loro relazione
"Si, ma è sempre addormentato quando vado a trovarlo!" disse arrabbiata Lavanda.
"E’...?" disse Harry, sorpreso, lui aveva sempre trovato Ron perfettamente sveglio ed
interessato a sapere le novità sulla discussione tra Silente e Piton e anche di McLaggen
per quanto possibile, ogni volta che era andato a trovarlo nell’ infermeria.
"Hermione Granger ancora va a fargli visita?" Lavanda chiese improvvisamente.
"Si, penso di si. Bhè sono amici no?" rispose impacciatamente Harry.
"Amici, non farmi ridere" disse sdegnosamente Lavanda. "Non ha parlato con lui per
settimane dopo che ha cominciato ad uscire con me! Ma adesso suppongo che desideri
riavvicinarsi dato che è diventato un tipo interessante... "
"Essere avvelenati dici che fa diventare interessanti?" chiese Harry. "Comunque... mi
spiace ma devo andare...devo incontrare McLaggen per parlare di Quidditch," disse in
fretta Harry e se ne andò attraverso una porta che sembrava essere parete solida e corse
a tutta velocità giù per la scorciatoia che lo portava nell’aula di Pozioni, li nè Lavanda nè
McLaggen potevano seguirlo.
La mattina dell’incontro di Quidditch contro Tassorosso, Harry andò nell' infermeria
prima di andare in campo. Ron era molto agitato; Madama Chips non lo avrebbe lasciato
andare giù a guardare l’incontro, riteneva che fosse troppo eccitante per lui.
"Così come procede con McLaggen?" chiese nervosamente ad Harry, apparentemente
dimenticandosi di aver già fatto due volte la stessa domanda.
"Te l’ho detto" disse pazientemente Harry, "lui potrebbe essere un fuoriclasse ma non lo
voglio. Continua ad allenarsi e a dire a tutti cosa fare, pensa che potrebbe giocare ogni
posizione meglio di tutti noi. Non posso aspettare di essere cacciato fuori da lui. E parlo
anche a nome di altre persone" aggiunse Harry, mentre prendeva nelle sue mani la sua
Firebolt "Smettila di fingerti addormentato quando Lavanda viene trovarti!? Mi sta
facendo diventare pazzo."
"Oh" disse Ron, sembrando imbarazzato. "Si, daccordo"
"Se non vuoi più uscire con lei, è meglio che lei lo sappia" disse Harry.
"Si... certo... ma non è facile?" disse Ron. Fece una pausa. "Verrà Hermione a trovarmi
prima della partita?" aggiunse con indifferena.
"No, già è andata giù al campo con Ginny."
"Oh," disse Ron, osservandolo piuttosto triste. "Ok. Bene, buona fortuna. Spero che tu
colpisca McLag... intendevo Smith."
"Proverò" disse Harry, mettendosi la scopa sulle spalle. "Ci vediamo dopo l’incontro!"
Si affrettò giù per i corridoi deserti; la scuola intera era all'esterno, già nello stadio o li
intorno. Stava osservando dalle finestre che passava, provando a misurare quanto vento
doveva affrontare, fino a quando un rumore davanti a lui lo fece guardare in alto e vide
Malfoy camminare verso lui, accompagnato da due ragazze, sembrava irritato e offeso.
Malfoy si arrestò bruscamente alla vista di Harry, fece una risata forzata e continuò a
camminare.
"Dovè che andate?" chiese Harry.
"Si, veramente stavo venendo a chiamarti, perché è il tuo momento, Potter" ghignò
Malfoy. "dovresti affrettarti, aspettano 'il Capitano Prescelto '...'il Ragazzo che fa Centro
'... in qualsiasi modo loro ti chiamano adesso."
Una delle ragazze fece una risatina sciocca. Harry la fissò. E lei arrossì. Malfoy spinse
oltre Harry e lei e la sua amica lo seguirono di corsa, girando l’angolo e sparendo dalla
vista. Harry si girò e li guardò sparire. Lo aveva reso furioso; stava pensando solo alla
partita ma adesso c’era Malfoy, nascosto mentre il resto della scuola era assente: la
probabilità migliore di Harry tuttavia per scoprire cosa Malfoy macchinava. I secondi
passavano silenziosi e Harry rimaneva dove era, congelato, guardando il posto in cui
Malfoy era sparito...
"Dove sei stato?" chiese Ginny, come Harry arrivò negli spogliatoi. La squadra intera si
era già cambiata; Coote e Peakes, i battitori, si colpivano nervosamente le cosce con le
loro mazze.
"Ho incontrato Malfoy" disse tranquillamente Harry, mentre si metteva la sua casacca
color porpora.
"Così volevo sapere come mai è su al castello con una coppia dei ragazze mentre tutti gli
altri sono qui..."
"Ti importa ora?"
"Bene, probabilmente non adesso" disse Harry, prendendo la sua Firebolt e mettendo i
suoi occhiali apposto. "Allora andiamo!"
E senza altre parole, andò fuori verso le acclamazioni ed a fischi assordanti; le nubi
erano irregolari; di tanto in tanto comparivano flash di luce solare.
"Brutta condizione" disse McLaggen alla squadra. "Coote, Peakes, dovrete volare fuori dal
sole, in modo da no far vedere da dove cominciate..."
"Io sono il capitano, McLaggen, basta dare loro le istruzioni"disse irosamente Harry. "vai
al tuo posto in porta!"
Una volta che McLaggen andò via, Harry si girò verso Coote ed a Peakes.
"Assicuratevi di volare fuori dal sole" disse loro con riluttanza. Strinse la mano con il
capitano di Tassorosso ed allora, sentì Madama Bumb fischiare, diede un calcio e volò
sopra il resto della squadra, girando sul campo alla ricerca del Boccino d’oro. Pensava
che se avesse fatto presto, ci fosse la possibilità ti tornare al castello, prendere la Mappa
del Malandrino e scoprire cosa stesse architettando Malfoy...
"Ed ora è Smith di Tassorosso con la palla" disse una voce sognante, che echeggiava
sopra i gli inni.
"Ha commentato lui l’ultima parta, Ginny Weasley vola verso in lui, penso cosa abbia in
testa. Smith è stato abbastanza rude con i Ginfondoro, credo che si stia pentendo adesso
che ci sta giocando contro... Oh, guardate, ha perso la palla, Ginny glie l'ha presa,
preferisco lei , lei è molto più carina... "
Harry guardo in basso verso il posto del commentatore. Certamente nessuno con il
cervello a posto avrebbe lasciato il commento della partita a Luna Lovegood? Ma non
c’erano dubbi lei era là, capelli biondo-sporco, con la collana fatta con tappi di
burrobirra... Al lato di Luna, la professoressa McGrannitt che la stava osservando di
traverso, come se effettivamente stesse avendo gli stessi pensieri di Harry.
"... ma ora un grande giocatore di Tassorosso gli ha rubato la palla, non ricordo il nome,
è qualcosa come Bibble...no... è Buggins..."
"È Cadwallader!" disse forte la professoressa McGranitt al lato di Luna. La folla rise.
Harry guardava intorno al campo; non c’era segno del boccino. Un momento dopo,
Cadwallader segnò. McLaggen era intento a gridare verso Ginny che aveva perso la palla,
con il risultato che non avesse notato il passaggio di una grande sfera rossa a pochi
centimetri dal suo orecchio destro. "McLaggen, fai attenzione a quello che fai e lascia in
pace gli altri!" gridò Harry, mentre passava intorno a lui
"Non stai dando un grande esempio!" gli gridò dietro McLaggen, rosso in faccia e furioso.
"E Harry Potter adesso sta avendo una discussione con il suo portiere" disse
serenamente Luna, mentre sia Tassorosso che Serpeverde li sotto nella folla la
prendevano in giro.
"Non penso che possa aiutarlo a trovare il boccino, ma penso che stia escogitando uno
stratagemma..."
Imprecando irosamente, Harry ricominciò a girare sul campo, esplorando i cieli per
cercare un segno della molto piccola, pallina dorata con le ali.
Ginny e Demelza segnarono un goal per uno, dando ai sostenitori rosso-oro posizionati
sotto qualcosa da incoraggiare. Cadwallader segnò ancora, pareggiando la partita, ma
Luna sembrava non l’avesse notato; sembrava singolarmente disinteressata a tali cose
del mondo terreno come fosse un goal, sembrava più interessata ad attirare l’attenzione
della folla a come le nubi formassero delle forme che su Zacharias Smith, che finora non
era riuscito ad effettuare un possesso di palla per non più di un minuto, sembrava stesse
soffrendo mentre veniva chiamato " Lurgy perdente"
"Settanta a Quaranta per Tassorosso!" esplose la professoressa McGranitt nel megafono
di Luna. "è, già?" disse vagamente Luna. "Oh, guardate! Il portiere dei Grifondoro ha
preso una delle mazze dei Battitori"
Harry filava intorno a mezz’aria. Abbastanza sicuro, McLaggen, per i motivi conosciuti
solo a lui, aveva afferrato una mazza del Cacciatore ed era sembrato dimostrare come
colpire una Pluffa verso Cadwallader che sopravvanzava.
"Ridagli la sua mazza e torna al tuo posto tra i pali!" ruggi Harry andando verso
McLaggen, proprio mentre McLaggen colpiva con ferocia una Pluffa verso di lui.
Un accecante, nauseante dolore... un flash di luce... grida distanti... e la sensazione di
caduta attraverso un tunnel . .
Quando riprese i sensi Harry, era disteso su qualcosa di insolitamente caldo e comodo e
stava guardando in su una lampada che gettava un cerchio di luce dorata su un soffitto
oscuro. Sollevò maldestramente la sua testa. Sulla sua destra si trovava una figura
familiare, lentigginosa, con capelli rossi.
"Carina la tua visita" disse Ron, ghignante.
Harry batte gli occhi ed osservò intorno. Naturalmente: Era nell’infermeria. La parte
esterna del cielo era indaco striato con cremisi. L’ incontro doveva essere finito ore fa...
come la speranza di prendere Malfoy. La testa di Harry era stranamente pesante; sollevò
una mano e ritenne di indossare un turbante fatto di fasciature rigide
"Cos’è successo?"
"Ti ha spezzato la testa" disse Madama Chips, agitandosi sopra di lui e rimettendolo sul
cuscino.
"Niente di cui preoccuparsi, l’ho riparata immediatamente, ma rimarrai qui questa notte.
Non dovrai fare sforzi per alcune ore."
"Non desidero rimanere qui per la notte," disse irosamente Harry, sedendosi e gettando
indietro le sue coperte. "desidero trovare McLaggen ed ucciderlo."
"Sono spiacente ma penso che questo rientri nella dicitura ‘non possibile’" disse Madama
Chips, spingendolo saldamente indietro sul letto ed alzando la sua bacchetta in modo
minaccioso. "Rimarrete qui fino a che non ti dimetta, Potter, o chiamerò il preside."
Così se né andò dentro il suo ufficio ed Harry affondò nuovamente dentro i suoi cuscini,
arrabbiatissimo.
"Sai quanto abbiamo perso?" chiese a Ron a denti stretti.
"Bene, si lo so" disse con dolore Ron. "Il punteggio finale è stato trecentoventi a
sessanta." "Magnifico" disse selvaggemente Harry . "Veramente magnifico! Quando
prendo McLaggen ..."
"Appena lo trovo lo riduco al formato di un troll"
"Personalmente, penso che ci sia un modo migliore, stregarlo con l’incantesimo delle
unghie del Principe. In ogni modo, il resto della squadra lo tratterà malissimo prima che
esca di qui, non sarà felice... "
C’era una nota di allegra cattiveria nelle parole di Ron; Harry poteva dire che non ci fosse
nulla di cosi allegro di come lo aveva ridotto McLaggen. Harry si buttò giù, guardando in
su la zona di luce sul soffitto, il suo cranio recentemente riparato non gli faceva più male,
precisamente, ma gli dava fastidio un po’ sotto tutto il bendaggio.
"Potevo sentire il commento della partita da qui" disse Ron, la sua voce ora era scossa da
una risata. "Spero che Luna continui a commentare da oggi in poi... Loser's Lurgy ..." Ma
Harry era ancora troppo arrabbiato per vedere il lato ironico della situazione, e dopo
istante gli sbuffi di Ron cessarono.
"Ginny è venuta a farti visita mentre eri incoscente" disse, dopo una lunga pausa,
l'immaginazione di Harry andò in indietro nel tempo, ricostruendo velocemente la scena
in cui Ginny, piangente sopra la sua forma senza vita, confessando i suoi sentimenti e
dell'attrazione profonda che provava per lui mentre Ron dava il suo benestare...
"Mi diceva che sei arrivato giusto in tempo per la partita. Dove sei stato? Sei andato via
da qui abbastanza presto"
"Oh..." disse Harry, come la scena che avesse negli occhi fosse esplosa. "Si... bene, ho
visto Malfoy che sgattaiolava fuori con una coppia di ragazze che non sembravano
avessero desiderato essere con lui è sono sicuro di non averlo visto poi sul campo di
Quidditch con il resto della scuola; ha saltato anche l'ultimo incontro, ricordi?" sospirò
Harry. "ora mi viene la voglia di averlo seguito, la partita è stata veramente un fiasco..."
"Non essere stupido" disse acutamente Ron. "Non puoi mancare ad una partita di
Quidditch per seguire Malfoy, sei il capitano!"
"Voglio sapere cosa combina" disse Harry. "e non dire che è frutto della mia mente, non
dopo la cosa che ho sentito fra lui e Piton..."
"Non ho detto mai che è frutto della tua mente"disse Ron, sollevandosi su un gomito e
mettendosi di fronte ad Harry, " ma non c’è una regola che dice che soltanto una persona
alla volta può essere sostituita! Ti stai ossessionando con Malfoy, Harry. Significa, che
hai pensato di mancare l’incontro per seguirlo... "
"Voglio fermarlo!" disse frustrato Harry. "Dov’è che va quando scompare dalla mappa?"
"Non so... Hogsmeade?" suggerì Ron, sbadigliando.
"Non l’ho mai visto passare nel passaggio segreto sulla mappa. Ho pensato che fossero
controllati adesso?"
"Bene allora, non so" disse Ron.
Il silenzio era caduto fra loro. Harry guardò in su al cerchio di luce fatto dalla lampada
sopra lui, pensando... Se soltanto avesse il potere di Rufus Scrimgeour, avrebbe potuto
far seguire Malfoy, ma purtroppo Harry non aveva un ufficio pieno di Auror al suo
ordine... Pensava fugacemente a provare a seguirlo con i membri dell’ ES, ma c’era
ancora il problema che le persone sarebbero mancate dalle lezioni; la maggior parte di
loro, dopo tutto, avevano ancora programmi completi...
Adesso si sentiva un lieve russare proveniente dal letto di Ron. Dopo un istante Madama
Chips uscii dal suo ufficio, questo volta indossava una pesante vestaglia. Era più facile
fingere di dormire; Harry si arrotolò nella coperta e si mise su un fianco ascoltando tutte
le tende che si chiudevano con un gesto della bacchetta. Le lampade si spensero e tornò
nel suo ufficio; sentì scatto della porta che si chiudeva dietro di lei che si apprestava ad
andare a letto.
Questa era, Harry rifletteva nell’oscuritò, la terza volta in cui era stato portato
nell’infermeria a causa di una ferita di Quidditch. L'ultima volta era caduto dalla sua
scopa a causa della presenza dei Dissennatori intorno al campo, e tempo prima, tutte le
ossa del braccio gli erano state rimosse con una magia inopportuna dal professor
Allock... Quella era stata la sua ferita più dolorosa di gran lunga... si ricordò dell'agonia
della ricrescita delle ossa del braccio in una notte, un disagio non facilitato dall'arrivo di
un ospite inatteso nel mezzo del..."
Harry si tiro su a sedere velocemente, con il cuore che martellava, con il suo turbante
storto.
Aveva la soluzione alla fine: Era possibile far seguire Malfoy... come poteva essersi
dimenticato, perchè non ci aveva pensato prima? Ma la domanda era, come chiamarlo?
Come avrebbe fatto? Tranquillamente, a titolo di prova, Harry parlò nell’oscurità.
"Kreacher?"
Ci fù uno scoppio forte, ed dei suoni simili a dello strisciare e degli squittii riempirono la
stanza silenziosa. Ron si è svegliato con un guaito.
"Che cosa succede...?" Harry puntò frettolosamente la sua bacchetta verso la porta
dell'ufficio di Madame Pomfrey e mormorò, "Muffliato!" in modo non sentisse nulla. Allora
si mise all'estremità del suo letto per dare uno sguardo migliore a che cosa stava
accendendo.
Due elfi domestici stavano rotolando sul pavimento al centro del dormitorio, uno
indossava un raggrinzito scialle marrone-rossiccio e parecchi cappelli di lana, l'altro, un
vecchio panno ripugnante. Allora ci fu un altro scoppio forte e Pix il Poltergeist comparve
nel mezzo sopra di loro.
"stavo guardando questo, Potty!" disse con indignazione a Harry, indicando alla lotta lì
sotto. "guardo le baruffe delle creature ubriache e squallide..."
"Kreacher non insulterà Harry Potter davanti a Dobby,no non voglio, o Dobby chiuderà la
bocca di Kreacher !" urlava Dobby con una voce aguzza. "... stendilo, rivoltalo!" gridava
Pix felicemente. "Strizzalo, piano!"
"Kreacher dirà quello che vuole al suo padrone, oh sì e ché padrone è, amico ripugnante
di Babbani, oh, povero Kreacher che padrone che ha...?"
Esattamente il padrone di Kreacher avrebbe detto la stessa cosa di lui, in un momento il
pugno bitorzoluto di Dobby affondò nella bocca di Kreacher e gli buttò giù la metà dei
suoi denti. Harry e Ron scesero dai loro letti e separarono i due elfi, benchè
continuassero a provare e dare dei calci e pugni, incitati da Pix, che volteggiava intorno
alla lampada e strillava, "mettigli le dita nel naso, tiragli qualcosa..."
Harry puntò la sua bacchetta su Pix e disse, "Langlock!" Pix si afferrò la gola, ingoiando,
allora se ne andò dalla stanza facendo gestacci osceni ma incapace di parlare, a causa
del fatto che la sua lingua si era incollata al palato della sua bocca.
"Bella mossa" disse Ron con apprezzo, alzando Dobby in aria in modo che il suo corpo
flagellato non venisse più a contatto con Kreacher. "Era un altro incantesimo del
Principe?"
"Si" disse Harry, torcendo Kreacher. "Bene...vi sto ordinando di non combattere più!
Kreacher, ti proibisco di combattere con Dobby. Dobby, so che non posso darti un
ordine..."
"Dobby è un elfo libero e può obbedire a chiunque lui gradisca e Dobby farà le cose che
Harry desidera!" disse Dobby, rimettendo a posto lo scialle che indossava.
"Ok allora," disse Harry. E liberarono i due elfi, che caddero sul pavimento ma non
continuarono a combattere.
"Il padrone lo ha chiamato?" gracchio Kreacher, facendo un inchino mentre guardava
Harry sembrando augurargli una morte dolorosa
"Si" disse Harry, gettando uno sguardo verso la porta dell'ufficio di Madama Chips per
controllare che il periodo del Muffliato stesse ancora funzionando; non c’era segno che
avesse sentito la confusione. "Ho un lavoro per te"
"Kreacher farà quello che padrone desidera," disse Kreacher, inchinandosi così in basso
che le suo labbra quasi toccarono i suoi piedi nodosi e bitorzoluti sulle punte, "perché
Kreacher non ha scelta, ma Kreacher prova vergogna ad avere un tal padrone, sì il..."
"Dobby lo farà, Harry Potter!" disse Dobby, i suoi occhi grandi come palle da tennis si
stavano gonfiando di lacrime. "Dobby è onorato di aiutare Harry Potter!"
"Adesso che ci penso, sarebbe l’ideale avervi entrambi" disse Harry. "Ok allora... Io voglio
che pediniate Draco Malfoy."
Ignorando lo sguardo mescolato di sorpresa e esasperazione sulla faccia del Ron, Harry
andò avanti, "Desidero conoscere dove sta andando, con chi viene a contatto e cosa sta
facendo. Desidero che lo seguiate durante tutto il giorno"
"Sì, Harry Potter!" disse immediatamente Dobby, i suoi grandi occhi luccicavano
dall’emozione. "e se Dobby sbaglierà, Dobby si getterà fuori della torre superiore, Harry
Potter!"
"Non sarà necessario Dobby" disse frettolosamente Harry.
"Il padrone desidera seguire il più giovane del Malfoy?" gracchio Kreacher. "Il padrone
desidera spiare sul pronipote purosangue della mia vecchia padrona?"
"Si è quello che voglio" disse Harry, prevedendo un grande pericolo e determinato a
impedirlo immediatamente.
"e ti proibisco di andare fuori, Kreacher, o mostrargli che sei qui, o comunicare con lui, o
scrivergli i messaggi o... o mettersi in contatto con lui in qualsiasi senso. Capito?" Pensò
di aver visto Kreacher lottare per vedere se ci fosse qualche scappatoia nelle istruzioni
appena date ed attese. Dopo un momento o due, con grande soddisfazione di Harry,
Kreacher si inchinò profondamente e disse con un rancore amaro, "il padrone pensa a
tutto e Kreacher deve obbedire anche se Kreacher piuttosto servirebbe volentieri il
ragazzo dei Malfoy, Oh sì. . "
"Ho deciso cosi quindi..." disse Harry. "Voglio che mi facciate dei rapporti regolarmente ,
ma assicuratevi che non ci sia gente attorno a me. Ron e Hermione sono ok. E non dite a
nessuno cosa state facendo. Vi dovete appiccicare a Malfoy come una coppia di
verruche."
CAPITOLO VENTI
LA RICHIESTA DI LORD VOLDEMORT
Harry e Ron lasciarono l’infermeria nel primo mattino di lunedì, rimessi in piena salute
dalle cure di Madama Chips e ora capaci di apprezzare i benefici di essere stati messi KO
e avvelenati, il migliore dei quali era che Hermione e Ron erano di nuovo amici. Hermione
li aveva persino accompagnati giù per colazione, portando con se la notizia che Ginny
aveva litigato con Dean. La creatura che sonnecchiava nel petto di Harry alzò
improvvisamente la testa, annusando l’aria speranzosa.
"Perché hanno litigato?" chiese, cercando di sembrare casuale appena imboccarono un
corridoio del settimo piano, che appariva deserto, se non per una ragazza molto piccola
che stava esaminando un arazzo con dei troll in tutù. La ragazzina sembrava terrorizzata
alla vista degli studenti del sesto anno che si stavano avvicinando e fece cadere le bilance
di pesante ottone che stava trasportando.
"Tutto a posto!" disse Hermione gentilmente, avvicinandosi per aiutarla. "Ecco..."
Hermione toccò le bilance con la sua bacchetta e disse: "Reparo". La ragazzina non disse
neanche grazie, sembrava impietrita sul posto, mentre li guardò allontanarsi; Ron le
diede un’altra occhiata.
" Giurerei che diventano sempre più piccole" disse.
"Non ti preoccupare di lei," disse Harry, con una leggera impazienza. "Perché Ginny e
Dean hanno litigato, Hermione?"
"Oh, Dean stava ridendo del fatto che McLaggen ti aveva colpito con quel bolide," disse
Hermione.
"Dev’essere stato divertente," disse Ron, ragionevolmente. "Non è stato per niente
divertente!" disse Hermione, arrabbiata. "E’ stato terribile, e se Coote e Peakes non
avessero preso Harry, poteva finire molto male!"
"Oh, va bene, non c’era nessun bisogno che Ginny e Dean si lasciassero per questo,"
disse Harry, sempre cercando di sembrare casuale. "O stanno ancora insieme?"
"Si, stanno ancora insieme - ma perché sei così interessato?" disse Hermione, lanciando
a Harry un’occhiata acuta.
"E’ solo che non voglio che la mia squadra di Quidditch sia di nuovo messa sottosopra!"
disse rapidamente Harry, ma Hermione continuò a sembrare sospettosa, e fu molto
sollevato quando una voce dietro di loro chiamò, "Harry!" dandogli una buona scusa per
voltarsi e darle le spalle. "Oh, ciao, Luna."
"Sono andata a trovarvi all’ospedale," disse Luna, rimestando nella sua borsa. "Ma mi
hanno detto che vi avevano dimesso..."
Mise una specie di cipolla verde, un grosso fungo a pallini e una considerevole quantità
di quella che sembrava lettiera di gatto nelle mani di Ron, e finalmente tirò fuori un
rotolo di pergamena piuttosto macchiato che diede a Harry.
". . . Mi è stato detto di darti questo."
Era una piccola pergamena, che Harry riconobbe subito come un altro invito per una
lezione con Silente.
"Stanotte," disse a Ron e Hermione, dopo averla aperta.
"Bel commento, l’ultima partita!" disse Ron a Luna mentre lei si riprendeva la cipolla
verde, il fungo e la lettiera di gatto. Luna sorrise vagamente.
"Mi stai prendendo in giro, vero?" disse. "Tutti dicono che è stata orribile."
"No, dico davvero!" si infervorò Ron. "Non mi ricordo di avere mai sentito un commento
migliore! Cos’è questa, piuttosto?" aggiunse, portandosi la specie di cipolla all’altezza
degli occhi.
"Oh, è una Gurdyroot," disse, ributtando la lettiera di gatto e il fungo dentro la borsa.
"Puoi tenerla, se vuoi, ne ho altre. Sono ottime per proteggerti dai Plimpy Divoratori." E
se ne andò, mentre Ron ridacchiava, con ancora in mano il Gurdyroot.
"Lo sai, la sto rivalutando, Luna," disse, mentre si avviavano di nuovo verso la Grande
Sala. "Lo so che è pazza, ma in un modo buono-" Smise di parlare improvvisamente.
Lavanda Brown stava ai piedi della scala di marmo con una faccia che minacciava
tempesta. "Ciao," disse Ron nervosamente.
"Andiamo," bisbigliò Harry a Hermione, e si affrettarono ad allontanarsi, anche se
riuscirono a sentire Lavanda che diceva, "Perché non mi hai detto che saresti uscito oggi?
E perché stavi con lei?"
Quando arrivò per la colazione, mezz’ora più tardi, Ron sembrava allo stesso tempo triste
e infastidito e, sebbene sedesse vicino a Lavanda, Harry non li vide scambiarsi una
parola per tutto il tempo che furono insieme. Hermione si comportava come se non si
accorgesse di nulla, ma un paio di volte Harry vide un inspiegabile sorrisetto che le
passava sul viso. Per tutto il giorno sembrò particolarmente di buon umore, e quella sera
nella sala comune acconsentì persino a correggere (in altre parole, a finire di scrivere) il
saggio di Erbologia di Harry, qualcosa che si era risolutamente rifiutata di fare fino ad
allora, perché sapeva che Harry poi avrebbe fatto copiare il suo lavoro a Ron.
"Grazie, Hermione," disse Harry, dandole una veloce pacca sulla schiena mentre
guardava l’orologio, rendendosi conto che erano quasi le otto. "Ascolta, mi devo sbrigare
o farò tardi con Silente ..."
Hermione non rispose, piuttosto cancellò alcune delle sue frasi meno riuscite dal saggio
di Erbologia, un po’ affaticata. Sorridendo, Harry si affrettò a passare attraverso il foro
del ritratto verso l’ufficio del Preside. Il gargoyle si fece da parte al riferimento dei Bignè
Glassati, e Harry fece la scala a chiocciola due gradini alla volta, per bussare alla porta
proprio mentre l’orologio all’ interno batteva le otto.
"Avanti," disse Silente, ma mentre Harry stava per aprire la porta, questa fu spalancata
dall’interno. C’era la Professoressa Cooman.
"Aha!" gridò, indicando drammaticamente Harry mentre lo guardava, sbattendo gli occhi,
attraverso i suoi grandi occhiali.
"Allora, Silente, è questo il motivo per cui mi butti fuori dal tuo ufficio senza tante
cerimonie!"
"Mia cara Sibilla," disse leggermente esasperato Silente, "non è questione di buttarti fuori
senza tante cerimonie da nessuna parte, ma Harry ha un appuntamento, e io veramente
non penso abbiamo ancora molto da dirci -"
"Molto bene," disse la Professoressa Cooman, con un tono profondamente ferito. "Se non
vuoi espellere quell’usurpatore, va bene... Forse dovrei trovarmi un’altra scuola che
apprezzi di più il mio talento..."
La Professoressa Cooman passò oltre Harry e scomparve giù dalla scala a chiocciola; la
sentirono inciampare a metà strada, e immaginarono che avesse pestato uno dei suoi
lunghi scialli.
"Per favore, Harry, chiudi la porta e siediti" disse Silente. Sembrava stanco.
Harry obbedì, notando, mentre sedeva al suo solito posto di fronte alla scrivania di
Silente, che il Pensatoio era di nuovo in mezzo a loro, così come due bottigliette di
cristallo piene di vorticosi ricordi.
"La Professoressa Cooman si lamenta ancora perché Fiorenzo insegna?" chiese Harry.
"Si," disse Silente, "Divinazione ci sta dando più problemi di quanto non pensassi, visto
che io stesso non ho mai studiato questa materia. Non posso chiedere a Fiorenzo di
tornare nella foresta, dove adesso è un bandito, ne posso chiedere a Sibilla Cooman di
andarsene. Detto fra noi, lei non ha idea del pericolo in cui si troverebbe fuori del
Castello. Vedi, non sa - e io penso sarebbe poco saggio rivelarglielo - che proprio lei ha
fatto la profezia su te e Voldemort."
Silente fece un profondo sospiro, poi disse, "Ma non ti preoccupare dei miei problemi con
gli insegnanti. Abbiamo questioni più importanti da discutere. Per prima cosa - hai fatto
quello di cui ti ho incaricato alla fine della nostra ultima lezione?"
"Ah," disse Harry, spiazzato. Con le lezioni di Materializzazione e il Quidditch e
l’avvelenamento di Ron, la sua testa rotta e la sua determinazione a scoprire cosa stava
macchinando Draco Malfoy, Harry aveva quasi dimenticato del ricordo che Silente gli
aveva chiesto di estrarre dal Professor Slughorn. "Dunque, ho parlato con il Professor
Slughorn alla fine della lezione di Pozioni, Signore, ma... ehm... non vuole darmelo." Ci fu
un breve silenzio.
"Vedo," disse alla fine Silente, guardando Harry dall’alto dei suoi occhiali a mezzaluna e
dando a Harry l’ impressione di essere osservato ai raggi X. "E ti sembra di aver fatto del
tuo meglio per questo, non è vero? Di aver fatto ricorso a tutto il tuo considerevole
ingegno? Di non aver tralasciato nessuna astuzia nel tuo tentativo di recuperare quel
ricordo?"
"Dunque," Harry si fermò, non sapendo più che dire. Il suo unico tentativo di recuperare
il ricordo adesso gli sembrava imbarazzantemente fiacco. "Dunque.. il giorno in cui Ron
ha bevuto per sbaglio il filtro d’amore, l’ho portato dal Professor Slughorn. Ho pensato
che se avessi trovato il Professor Slughorn di buon umore -" "E, ha funzionato?" chiese
Silente.
"Dunque, no, Signore, perché Ron è stato avvelenato -"
"- la qual cosa, naturalmente, ti ha fatto dimenticare del tutto di recuperare il ricordo;
non mi sarei aspettato niente di diverso, con il tuo miglior amico in pericolo. Ma, quando
è stato chiaro che il Signor Weasley si sarebbe ripreso completamente, avrei sperato che
tu ritornassi alla missione che ti avevo affidato. Pensavo di averti spiegato chiaramente
quanto è importante quel ricordo. In effetti, ho fatto del mio meglio per imprimerti bene
nella testa che questo è il ricordo più importante di tutti e che senza di questo, staremmo
solo perdendo tempo."
Un caldo e pungente senso di vergogna si propagò dalla cima dei capelli di Harry giù fino
alla punta dei piedi. Silente non aveva alzato la voce, non era sembrato neanche
arrabbiato, ma Harry avrebbe preferito sentirlo urlare; il suo freddo disappunto era
peggio di ogni altra cosa
"Signore," disse con una certa disperazione, "non è che me ne sia disinteressato o altro, è
che ho avuto altre - altre cose. . ."
"Altre cose a cui pensare," Silente finì la frase per lui. "Capisco."
Di nuovo il silenzio cadde fra loro, il silenzio più imbarazzante che Harry avesse mai
provato; sembrava che non dovesse mai finire, interrotto solo dal leggero russare del
ritratto di Armando Dippet dietro la testa di Silente. Harry si sentiva stranamente
rimpicciolito, come se si fosse leggermente ristretto da quando era entrato nella stanza.
Quando non riuscì più a sopportarlo disse, "Professor Silente, mi dispiace veramente.
Avrei dovuto impegnarmi di più. ... Avrei dovuto capire che non me l’avrebbe chiesto se
non fosse stato veramente importante."
"Grazie per quello che hai detto, Harry," disse calmo Silente. "Posso sperare, allora, che
da adesso darai la massima priorità a questa faccenda? Non avrebbe molto senso
continuare le nostre lezioni senza quel ricordo."
"Lo faro, Signore, lo prenderò," disse Harry deciso.
"Allora non parliamone più, per adesso," disse Silente più gentilmente, "ma continuiamo
la nostra storia da dove avevamo terminato l’altra volta. Ti ricordi dove eravamo rimasti?"
"Si, Signore," disse rapidamente Harry. "Voldemort ha ucciso suo padre e i suoi nonni e
ha fatto credere che fosse stato suo zio Morfin. Quindi è ritornato a Hogwarts e ha
chiesto ... ha chiesto al Professor Slughorn degli Horcrux," mormorò con un po’ di
vergogna.
"Molto bene," disse Silente. "Ora, ti ricorderai, spero, che ti avevo detto fin dall’inizio
come durante i nostri incontri avremmo sconfinato nel regno delle ipotesi e delle
speculazioni?"
"Si, Signore".
"Finora, e spero tu sia d’accordo, ti ho mostrato delle prove ragionevolmente concrete
delle mie deduzioni su cosa ha fatto Voldemort fino all’età di diciassette anni?"
Harry annuì.
"Ma adesso, Harry," disse Silente, "adesso le cose cominciano a diventare più oscure e
strane. In effetti se è stato difficile trovare prove sul giovane Riddle, è stato quasi
impossibile trovare qualcuno preparato a ricordare l’uomo Voldemort. In realtà, dubito
che ci sia anima viva, a parte me stesso, che può darci pienamente conto della sua vita
da quando ha lasciato Hogwarts. Comunque, ho due ultimi ricordi che vorrei dividere con
te." Silente indicò le due bottigliette di cristallo che luccicavano accanto al Pensatoio.
"Sarò lieto di sapere se le conclusioni che ho tratto ti sembrano plausibili o meno."
L’idea che Silente avesse una così alta considerazione della sua opinione face provare ad
Harry ancora più vergogna per aver fallito il suo compito di recuperare il ricordo
dell’Horcrux, e il senso di colpa lo fece agitare nella sedia mentre Silente sollevava verso
la luce la prima delle due bottiglie e la esaminava.
"Spero che tu non sia stanco di tuffarti nei ricordi altrui, perché sono ricordi strani,
questi due," disse. "Il primo è di una vecchia elfa domestica chiamata Hokey. Prima di
vedere di cosa Hokey è stata testimone, ti devo rapidamente raccontare di come Lord
Voldemort lasciò Hogwarts.
"Aveva raggiunto il settimo anno con, come ci si poteva aspettare, il massimo dei voti in
ogni esame che aveva dato. Intorno a lui, i suoi compagni di classe decidevano quale
lavoro cercare una volta lasciata Hogwarts. Quasi tutti si aspettavano grandi cose da
Tom Riddle, Prefetto, Caposcuola, vincitore di un Encomio Speciale per i Servigi Resi alla
Scuola. So per certo che alcuni insegnanti, tra cui il Professor Slughorn, gli suggerirono
di andare al Ministero della Magia, gli offrirono degli incarichi, lo misero in contatto con
persone importanti. Rifiutò tutte le offerte. Poco dopo, seppero che Voldemort lavorava da
Magie Sinister."
"Da Magie Sinister?" ripetè Harry, stupito.
"Da Magie Sinister," ripetè calmo Silente. "Penso che ti sarà chiaro quali attrattive aveva
quel posto quando entreremo nel ricordo di Hokey. Ma quella non fu la prima scelta di
Voldemort per quanto riguarda il lavoro. Non lo seppe nessuno a quel tempo - io sono
stato uno dei pochi ai quali l’allora Preside lo confidò - ma per prima cosa Voldemort
andò dal Professor Dippet e gli chiese di rimanere a Hogwarts come insegnante."
"Voleva rimanere qui?" chiese Harry sempre più meravigliato, "Perché?".
"Credo che avesse diverse ragioni, anche se non ne confidò nessuna al Professor Dippet,"
disse Silente. "Per prima cosa, molto importante, Voldemort era, credo, più attaccato a
questa scuola di quanto sia mai stato a qualsiasi persona. Hogwarts è stato il luogo dove
è stato più felice; il primo e unico posto che abbia considerato come casa sua."
Harry si sentì un po’ a disagio per queste parole, perché era esattamente quello che lui
stesso sentiva verso Hogwarts.
"Seconda cosa, il castello è una fortezza di antica magia. Senza dubbio Voldemort ha
penetrato i suoi segreti molto di più della maggior parte degli studenti che sono passati
di qui, ma deve aver sentito che c’erano ancora misteri da svelare, tantissima magia
ancora da sfruttare."
"Per terzo, come insegnante, avrebbe avuto un enorme potere ed influenza su giovani
streghe e maghi. Forse ha avuto questa idea dal Professor Slughorn, l’insegnante con cui
si trovava meglio, che gli aveva dimostrato quanto potesse essere importante il ruolo di
un insegnante. Io non riesco ad immaginarmi neanche per un istante Voldemort che
passa il resto della sua vita a Hogwarts, però credo che lui la vedesse come un utile
terreno di reclutamento, un posto dove avrebbe potuto iniziare a mettere insieme un
esercito."
"Ma non ottenne il lavoro, Signore?"
"No, non lo ottenne. Il Professor Dippet gli disse che a diciotto anni era troppo giovane,
ma lo invitò a ripresentarsi dopo qualche anno, se ancora avesse voluto insegnare."
"E lei come si sentì, Signore?" chiese esitando Harry. "Profondamente a disagio," disse
Silente. "Avevo consigliato io Armando di non dargli il posto - non gli spiegai le ragioni
che ho spiegato a te, perché il Professor Dippet era molto affezionato a Voldemort ed era
convinto della sua onestà. Ma io non volevo che Lord Voldemort tornasse in questa
scuola, e specialmente in una posizione di potere."
"Quale posizione voleva, Signore? Quale materia voleva insegnare?"
In qualche modo, Harry sapeva la risposta anche prima che Silente gliela desse.
"Difesa contro le Arti Oscure. A quel tempo la insegnava una vecchia Professoressa che si
chiamava Galatea Merrythought, che era a Hogwarts da circa cinquant’anni."
"Così Voldemort se ne andò da Magie Sinister, e tutti gli insegnanti che lo ammiravano
dissero che era un peccato, che un mago così giovane e brillante andasse a lavorare in
un negozio. Comunque, Voldemort non era un semplice commesso. Con la sua
educazione, bellezza e intelligenza, gli diedero un lavoro particolare che esiste solo in un
posto come Magie Sinister, la cui specialità, come sai, Harry, sono oggetti con proprietà
rare e potenti. Voldemort, lo mandavano in giro a convincere le persone a separarsi dai
loro tesori che poi i soci mettevano in vendita, e in questo risulta che fosse
particolarmente dotato."
"C’è da scommetterci," disse Harry, incapace di controllarsi.
"Si, infatti," disse Silente, con un leggero sorriso. "E adesso è il momento di sentire
Hokey, l’elfa domestica di una strega molto vecchia e ricca, che si chiamava Hepzibah
Smith."
Silente toccò una bottiglia con la sua bacchetta, il tappo volò via, e lui versò il ricordo
turbinoso nel Pensatoio, dicendo, "Dopo di te, Harry."
Harry si alzò in piedi e si curvò ancora una volta sopra l’argenteo e agitato contenuto del
bacino di pietra, finché il suo viso arrivò a toccarlo. Harry rotolò attraverso il nero niente
e si ritrovò in una sala, di fronte ad una vecchia signora enormemente grassa, che
portava una elaborata parrucca rossa e un vestito rosa brillante che le ricadeva tutto
intorno, dandole l’aspetto di una torta gelato che si stava sciogliendo. Si stava guardando
in un piccolo specchio ingioiellato e con un grosso piumino si passava del fondo tinta
sulle guance già scarlatte, mentre la più magra e vecchia elfa domestica che Harry avesse
mai visto le infilava i grassi piedi nelle strette pantofole di velluto.
"Sbrigati, Hokey!" disse Hepzibah imperiosamente. "Ha detto che sarebbe venuto alle
quattro, mancano solo pochi minuti e non è mai arrivato in ritardo!"
La signora mise via il piumino mentre l’elfa domestica si rialzava. La testa della
domestica raggiungeva a malapena il sedile della sedia di Hepzibah, e la sua pelle
incartapecorita le stava appesa addosso esattamente come il lenzuolo di lino spiegazzato
che portava come una toga.
"Come sto?" disse Hepzibah, girando la testa per ammirare da diverse angolazioni il suo
viso allo specchio.
"Meravigliosamente, Signora," disse Hokey con una voce acuta.
Harry non poté non pensare che nel contratto di Hokey ci fosse una clausola che la
obbligasse a mentire su questo punto, perché Hepzibah Smith non sembrava per niente
"Meravigliosa", secondo lui.
Suonò campanello, e sia la padrona che l’elfa sussultarono.
"Presto, presto, è arrivato, Hokey!" strillò Hepzibah mentre l’elfa correva fuori dalla
stanza, che era così piena di oggetti che era inimmaginabile che qualcuno potesse trovare
la strada in mezzo a loro senza buttare giù almeno una dozzina di oggetti: c’erano
armadietti pieni di scatolette laccate, scatole piene di libri rilegati in oro, scaffali di globi
e sfere celesti, e molti vasi di piante rigogliose in contenitori di ottone. In effetti, la stanza
sembrava un incrocio tra un negozio di antiquariato magico e un museo.
L’elfa domestica ritornò dopo pochi minuti, seguita da un giovane alto che Harry non
ebbe difficoltà a riconoscere in Voldemort. Era vestito sobriamente, con un abito nero; i
capelli erano leggermente più lunghi di come li portasse alla Scuola e le guance erano
incavate, ma questo gli donava; sembrava più bello del solito. Voldemort trovò la sua
strada attraverso la stanza stipata con un aria che dimostrava come l’avesse visitata già
molte volte e si inchinò verso la piccola e grassa mano di Hepzibah, sfiorandola con le
labbra.
"Le ho portato dei fiori," disse a voce bassa, tirando fuori dal nulla un mazzo di rose.
"Birichino, non avresti dovuto!" strillò la vecchia Hepzibah, per quanto Harry potesse
notare che c’era un vaso vuoto pronto sul tavolino vicino. "Stai viziando questa vecchia
signora, Tom. ... Siediti, siediti. . . . Dov’è Hokey? Ah ..."
L’elfa domestica arrivò di corsa nella stanza, portando un vassoio di dolcetti che mise
accanto alla sua padrona.
"Serviti, Tom," disse Hepzibah, "So che ti piacciono i miei dolci. Allora, come stai? Sei
pallido. Ti fanno lavorare troppo in quel negozio, l’ho detto centinaia di volte..."
Voldemort sorrise meccanicamente e Hepzibah lo ricambiò giuliva.
"Allora, con quale pretesto sei venuto a trovarmi, stavolta?" gli chiese, sbattendo le ciglia.
"Il Signor Burke vorrebbe fare una nuova offerta per l’armatura dei goblin," disse
Voldemort. "Cinquecento Galeoni, pensa che sia un’offerta più che ragionevole -"
"Piano, piano, non così in fretta, o potrei pensare che tu sia qui solo per i miei gioiellini!"
rispose Hepzibah con disappunto.
"Sono stato mandato qui per questo," disse Voldemort con calma. "Sono solo un povero
commesso, Madame, che fa quello che gli viene detto. Il Signor Burke vuole che le chieda
-"
"Oh, il Signor Burke, bha!" disse Hepzibah, agitando la sua piccolo mano. "Ho qualcosa
da mostrarti che non ho mai fatto vedere al Signor Burke! Sai mantenere un segreto,
Tom? Promettimi che non dirai al Signor Burke che ce l’ho! Non mi lascerebbe più in
pace se sapesse che te l’ho mostrato, non lo vendo, a Burke, o a qualsiasi altro! Ma tu,
Tom, lo puoi apprezzare per la sua storia, non per i Galeoni che puoi ricavarne."
"Sarò lieto di vedere qualsiasi cosa che la Signorina Hepzibah vorrà mostrarmi," disse
Voldemort a bassa voce, e Hepzibah fece un’altra risatina da ragazzina.
"Manderò Hokey a prenderlo . . . Hokey, dove sei? Voglio mostrare al Signor Riddle il
nostro più grande tesoro... Ora che ci penso, portali tutti e due, già che ci sei..."
"Ecco, Madame," disse l’elfa domestica, e Harry vide due scatole di cuoio, una sopra
l’altra, che sembrava si muovessero di moto proprio attraverso la stanza, anche se
sapeva che la piccola elfa le stava tenendo sopra la testa facendosi strada tra i tavoli, le
poltroncine e gli sgabelli.
"Ecco," disse felice Hepzibah, prendendo le scatole dall’elfa, mettendosele in grembo, e
preparandosi ad aprire la prima, "Questo ti piacerà, Tom. . . . Oh, se la mia famiglia
sapesse che te lo sto mostrando. . . . Non aspettano altro che di impossessarsene!"
Aprì il coperchio. Harry si sporse un po’ in avanti per avere una visuale migliore e vide
quella che sembrava una piccola coppa d’oro con due manici finemente lavorati.
"Sai cos’è questa, Tom? Prendila, guardala bene!" sussurrò Hepzibah, e Voldemort
allungò le sue lunghe dita e sollevò la coppa per un manico dal suo stretto alloggiamento
di seta. Harry pensò di aver visto un bagliore rossastro nei suoi occhi scuri. La stessa
espressione avida si rispecchiava curiosamente sul volto di Hepzibah, se non che i suoi
piccoli occhi erano fissi sui bei lineamenti di Voldemort.
"Un tasso," mormorò Voldemort, esaminando l’incisione sulla coppa. "Quindi questa
coppa apparteneva . . . ?"
"A Helga Tassorosso, come sai perfettamente, furbacchione!" disse Hepzibah, sporgendosi
in avanti con un forte scricchiolio dei suoi corsetti mentre gli pizzicava la guancia
incavata. "Non ti ho mai detto che sono una sua lontana discendente? Questa è passata
per anni di mano in mano nella nostra famiglia. Meravigliosa, vero? E si dice che abbia
enormi poteri, anche se io non li ho mai provati seriamente, la tengo solo qui, al sicuro. .
."
Riprese la coppa dal lungo indice di Voldemort e la rimise delicatamente nella scatola,
troppo intenta a riporla con cura nella sua posizione per notare l’ombra che attraversò il
volto di Voldemort quando gli fu ripresa via la coppa.
"E adesso," disse felice Hepzibah, "dov’è Hokey? Ah, ecco, sei qui -ora portala via, Hokey."
L’elfa riprese obbediente la scatola della coppa, e Hepzibah spostò la sua attenzione sulla
custodia molto più sottile che aveva in grembo.
" Questo ti piacerà ancora di più, Tom," sussurrò. "Avvicinati un po’, caro, così potrai
vedere meglio. . . . Naturalmente, Burke lo sa che ce l’ ho, l’ ho comprato da lui, ma
suppongo che gli piacerebbe riaverlo quando non ci sarò più..."
Alzò il fermaglio di fine filigrana e aprì la custodia. Sopra un liscio velluto scarlatto c’era
un pesante medaglione d’oro.
Voldemort allungò la mano, senza essere invitato a farlo, stavolta, e lo sollevò alla luce,
fissandolo.
"Il simbolo di Serpeverde," disse con calma, mentre la luce guizzava su una S decorata a
forma di serpente.
"Bravo!" disse Hepzibah, felice, evidentemente, alla vista di Voldemort che fissava
impietrito il suo medaglione. "L’ho pagato un occhio della testa, ma non potevo
rinunciarci, un tesoro così, dovevo averlo nella mia collezione. Pare che Burke l’abbia
comprato da una pezzente che probabilmente l’aveva rubato, ma non aveva idea del suo
vero valore -"
Non ci si poteva sbagliare, stavolta: gli occhi di Voldemort si accesero di scarlatto a
queste parole, e Harry vide le sue nocche sbiancare mentre si stringevano intorno alla
catena del medaglione.
"- Suppongo che Burke le abbia pagato una sciocchezza ma, cosa vuoi. . . . Grazioso, eh?
E, di nuovo, tutti i poteri che gli sono attribuiti, anche se io lo tengo solo qui al sicuro. . .
."
Allungò la mano per riprendere il medaglione. Per un momento, Harry pensò che
Voldemort non lo avrebbe lasciato, ma un attimo dopo scivolò tra le sue dita e fu riposto
sul suo cuscino di velluto rosso.
"Ecco qui, Tom, spero ti sia piaciuto!"
Lo guardò bene in faccia e, per la prima volta, Harry vide vacillare il suo sciocco sorriso.
"Tutto bene, caro?"
"Oh si," disse piano Voldemort. "Si, va tutto molto bene. ..."
"Mi è sembrato - un gioco di luci, immagino -" disse Hepzibah, nervosa, e Harry
immaginò che anche lei avesse visto il lampo rosso negli occhi di Voldemort. "Tieni,
Hokey, portali via e chiudili bene... I soliti incantesimi..."
"E’ ora di andare, Harry," disse Silente sottovoce, e mentre l’elfa domestica ballonzolava
via portando le scatole, Silente prese di nuovo Harry sopra il gomito e insieme,
innalzandosi attraverso l’oblio, tornarono nell’ufficio di Silente.
"Hepzibah Smith morì due giorni dopo questa piccola scena," disse Silente, riprendendo
la sua sedia e indicando a Harry di fare lo stesso. "Hokey l’elfa domestica fu arrestata dal
Ministero per aver avvelenato per errore la cioccolata calda della sua padrona."
"Assurdo!" disse rabbiosamente Harry.
"Vedo che siamo d’accordo," disse Silente. "Certo ci sono molte similitudini tra questa
morte e quella dei Riddle. In entrambi i casi, qualcun altro se ne assunse la colpa,
qualcuno con un vivido ricordo di aver causato la morte-" "Hokey confessò?"
"Disse che si ricordava di aver messo qualcosa nella cioccolata della padrona che si rivelò
non essere zucchero, ma un veleno mortale e poco conosciuto, disse Silente. "Si concluse
che non voleva farlo, ma visto che era vecchia e rimbambita -"
"Voldemort modificò il suo ricordo, proprio come con Morfin!" "Si, sono arrivato alla
stessa conclusione," disse Silente. "E, esattamente come con Morfin, il Ministero era
portato a sospettare di Hokey -"
"- perché era un’elfa domestica," disse Harry. Di rado gli capitava di provare tanta
simpatia per la società fondata da Hermione, la C.R.E.P.A. "Esattamente," disse Silente.
"Era vecchia, ammetteva di aver maneggiato la bevanda, e nessuno al Ministero si
preoccupò di indagare oltre. Come nel caso di Morfin, per quando riuscii a rintracciarla
ed estrarle il suo ricordo, era ormai alla fine della sua vita - ma il suo ricordo,
naturalmente, non prova altro che Voldemort era a conoscenza dell’esistenza della coppa
e del medaglione".
"Quando Hokey fu arrestata, la famiglia di Hepzibah si accorse che due dei suoi più
grandi tesori erano scomparsi. Ci volle un po’ per esserne sicuri, perché lei aveva molti
posti segreti, aveva sempre protetto gelosamente la sua collezione. Ma prima che si fosse
sicuri oltre ogni dubbio che la coppa e il medaglione erano spariti, il commesso di Magie
Sinister, il giovane che aveva visitato così regolarmente Hepzibah e l’aveva così bene
incantata, si era licenziato ed era scomparso. I suoi principali non avevano idea di dove
fosse andato; erano sorpresi come tutti della sua scomparsa. E questa per molto tempo è
stata l’ultima cosa che fu vista o udita di Tom Riddle.
"Ora," disse Silente, "se non ti dispiace, Harry, vorrei fermarmi ancora una volta per
rivolgere la tua attenzione su alcuni punti della nostra storia. Voldemort ha commesso
un altro omicidio; che sia stato il primo dopo i Riddle, questo non lo so, ma penso di si.
Questa volta, come hai visto, non ha ucciso per vendetta, ma per profitto. Voleva i due
favolosi trofei che quella povera donna infatuata gli aveva mostrato. Così come aveva a
suo tempo derubato gli altri bambini all’orfanotrofio, così come aveva rubato l’anello di
suo zio Morfin, allo stesso modo si impossessò della coppa e del medaglione di
Hepzibah."
"Ma," disse Harry, accigliato, "mi sembra una follia. . . . Rischiare tutto, buttando via il
suo lavoro, solo per questi. . ."
"Per te sembra una follia, forse, ma non per Voldemort," disse Silente. "Spero che al
momento opportuno capirai cosa significano veramente questi oggetti per lui, Harry, ma
devi ammettere che non è difficile immaginare che considerasse almeno il medaglione
come legittimamente suo." "Il medaglione, forse," disse Harry, "ma perché prendere anche
la coppa?"
"Apparteneva ad un altro fondatore di Hogwarts," disse Silente. "Penso che senta ancora
una forte attrazione per la Scuola e che non possa resistere di fronte ad un oggetto così
intriso della storia di Hogwarts. Ci sono anche altre ragioni, credo... Spero di potertele
dimostrare quando sarà il momento."
"E adesso l’ultimo ricordo che ti devo mostrare, almeno finché non riuscirai a recuperare
per noi il ricordo del Professor Slughorn. Ci sono dieci anni che separano il ricordo di
Hokey da questo, dieci anni in cui possiamo solo immaginare cosa stesse facendo Lord
Voldemort. . ." Harry si alzò nuovamente mentre Silente svuotava l’ultimo ricordo nel
Pensatoio.
"Di chi è questo ricordo?" chiese. "Mio," rispose Silente.
Harry si tuffò seguendo Silente attraverso la massa agitata d’argento, per tornare nello
stesso ufficio che aveva appena lasciato. C’era Fanny che sonnecchiava beatamente sul
suo trespolo, e lì dietro la scrivania c’era Silente, che sembrava molto simile al Silente
che Harry aveva vicino, sebbene entrambe le mani fossero sane e intatte e il suo volto
fosse, forse, un po’ meno segnato dalle rughe. La sola differenza tra l’ufficio di adesso e
questo era che nel passato stava nevicando; fiocchi bluastri passavano di fronte alla
finestra nell’oscurità e si accumulavano sul davanzale.
Il Silente più giovane sembrava aspettare qualcuno e, infatti, pochi momenti dopo il loro
arrivo si sentì bussare alla porta. "Avanti," disse.
Harry si lasciò sfuggire un breve rantolo soffocato. Voldemort era entrato nella stanza. Il
suo aspetto non era quello che Harry aveva visto emergere dal grande calderone di pietra
quasi due anni prima: non aveva ancora le movenze di un serpente, i suoi occhi non
erano ancora scarlatti, il suo volto ancora non era come una maschera, ma comunque
non aveva più la bellezza del Tom Ridde del passato. Era come se la sua figura fosse
stata bruciata e sfocata; i suoi lineamenti sembravano di cera e perversamente distorti, il
bianco degli occhi era iniettato di sangue, sebbene le sue pupille non fossero ancora le
fenditure che Harry sapeva sarebbero diventate. Indossava un lungo mantello nero, e il
suo volto era pallido come la neve che gli riluceva sulle spalle.
Il Silente dietro la scrivania non mostrò nessun segno di sorpresa. Evidentemente
avevano un appuntamento.
"Buona sera, Tom," disse Silente cordialmente. "Perché non ti siedi?"
"Grazie," disse Voldemort, sedendosi sulla sedia che Silente aveva indicato - proprio la
sedia, a guardarla bene, che nel presente Harry aveva lasciato. "Ho sentito che sei
diventato preside," disse con una voce leggermente più acuta e fredda del passato.
"Un’ottima scelta."
"Sono contento che approvi," disse Silente, sorridendo. "Posso offrirti qualcosa da bere?"
"Più che volentieri," disse Voldemort. "Ho fatto molta strada."
Silente si alzò e si spostò verso l’armadietto dove adesso teneva il Pensatoio, e che nel
passato era pieno di bottiglie. Dopo aver dato a Voldemort un calice di vino ed essersene
versato un altro per se, ritornò a sedere dietro la scrivania. "Allora, Tom ... a cosa devo
questo piacere?"
Voldemort non rispose immediatamente, ma sorseggiò appena il suo.
"Nessuno mi chiama più 'Tom' adesso," disse. "Ora, mi chiamano -"
"Lo so come ti chiamano," disse Silente, con un sorriso cordiale. "Ma per me, mi dispiace,
tu sarai sempre Tom Riddle. E’ una delle cose irritanti dei vecchi insegnanti. Temo che
non dimentichino mai gli inizi dei loro giovani studenti."
Sollevò il suo bicchiere come per brindare a Voldemort, il cui volto rimase privo di
espressione. Nonostante ciò, Harry sentì che l’atmosfera della stanza era sottilmente
cambiata: il rifiuto di Silente di usare il nome che Voldemort si era scelto era anche il
rifiuto di consentire a Voldemort di dettare le regole dell’incontro, e per Harry era
evidente che Voldemort l’aveva capito benissimo.
"Mi sorprende che tu sia rimasto qui così a lungo," disse Voldemort dopo una breve
pausa. "Mi sono sempre stupito che un mago come te non abbia mai desiderato di
abbandonare la Scuola."
"Mah," disse Silente, ancora sorridente, "per un mago come me non c’è niente di più
importante che tramandare gli antichi poteri e aiutare ad affinare giovani menti. Se mi
ricordo bene, anche tu una volta eri attratto dall’insegnamento."
"Lo sono ancora," disse Voldemort. "Semplicemente mi meravigliavo che tu - che sei
consultato così spesso dal Ministero e a cui ben due volte, penso, è stata offerta la
poltrona di Ministro -"
"Veramente tre volte, l’ultima volta che le ho contate," disse Silente. "Ma il Ministero non
mi ha mai attratto come carriera. Di nuovo, è qualcosa che abbiamo in comune, credo."
Voldemort piegò la testa, senza sorridere, e bevve un altro sorso di vino. Silente non
ruppe il silenzio che adesso si stendeva tra loro, aspettando, con un’aria di piacevole
attesa, che Voldemort parlasse per primo.
"Sono tornato," disse dopo un po’, "più tardi, forse, di quanto il Professor Dippet si
aspettasse . . . ma sono comunque tornato, per chiedere di nuovo quello che una volta mi
dissero ero troppo giovane per avere. Sono tornato per chiederti il permesso di tornare al
castello, di insegnare. Penso saprai che ho visto e fatto molte cose da quando ho lasciato
questo posto. Posso insegnare ai tuoi studenti cose che non potrebbero imparare da
nessun altro mago."
Prima di parlare, Silente guardò per un po’ Voldemort da sopra il suo calice.
"Si, certamente. So che hai visto e fatto molte cose da quando ci hai lasciato," disse
tranquillamente. "Voci sulle tue azioni hanno raggiunto la tua vecchia scuola. Mi
dispiacerebbe credere alla metà di queste."
L’espressione di Voldemort rimase impassibile mentre diceva, "La grandezza produce
l’invidia, l’invidia genera la cattiveria, e la cattiveria partorisce le menzogne. Dovresti
saperlo, Silente."
"Quindi quello che hai fatto tu lo chiami ‘grandezza’, non è vero?" chiese delicatamente
Silente.
"Certamente," disse Voldemort, e i suoi occhi sembrarono prendere fuoco. "Ho
sperimentato; ho spinto i limiti della magia dove, forse, nessuno era mai arrivato-"
"Di un certo tipo di magia," lo corresse Silente con calma. "Di un certo tipo. Di un altro
tipo tu rimani . . . perdonami . . . deplorevolmente ignorante."
Per la prima volta, Voldemort sorrise. Era un ghigno tirato, una cosa malvagia, più
minaccioso della rabbia.
"La solita argomentazione," disse a bassa voce. "Ma niente di quello che ho visto al
mondo conferma la tua famosa affermazione che l’amore è più potente del mio tipo di
magia, Silente."
"Forse hai guardato nei posti sbagliati," suggerì Silente.
"Allora, dunque, quale posto migliore di qui a Hogwarts per cominciare le mie nuove
ricerche?" disse Voldemort. "Mi lascerai tornare? Mi consentirai di condividere le mie
conoscenze con i tuoi studenti? Me stesso e il mio talento sono a tua disposizione. Sono
ai tuoi ordini."
Silente sollevò le sopracciglia. "E cosa accadrà di quelli che sono ai tuoi, di ordini? Cosa
accadrà di quelli che si fanno chiamare - o sono stati chiamati - i Mangiamorte?"
Harry si accorse che Voldemort non si aspettava che Silente conoscesse questo nome;
vide gli occhi di Voldemort accendersi nuovamente di rosso, mentre le narici sottili si
dilatavano.
"I miei amici," disse dopo un istante, "se la caveranno senza di me, ne sono sicuro."
"Sono lieto di sentire che li consideri amici," disse Silente. "Avevo l’impressione che
fossero piuttosto dei servi."
"Ti sbagli," disse Voldemort.
"Allora se io andassi stasera alla Testa di Porco, non troverei un gruppo di questi - Nott,
Rosier, Mulciber, Dolohov - che ti aspettano? Devono essere degli ottimi amici, per farsi
tutta questa strada di notte sotto la neve, solo per augurarti buona fortuna per il tuo
posto da insegnante"
Senza dubbio, a Voldemort diede ancora più fastidio la dettagliata conoscenza delle
persone con le quali aveva viaggiato che aveva dimostrato Silente; nonostante tutto, si
riprese quasi subito.
"Sei onniscente come sempre, Silente."
"Oh no, sono solo amico dei baristi locali," minimizzò Silente. "Adesso, Tom . . ."
Silente posò il suo bicchiere vuoto e si raddrizzò nella sua sedia, con la punta delle dita a
toccarsi, nel suo caratteristico gesto.
"Diciamocelo sinceramente. Perché sei venuto qua, circondato dai tuoi scagnozzi, per
chiedere un lavoro che sappiamo entrambi tu non vuoi?"
Voldemort sembrò freddamente sorpreso. "Un lavoro che non voglio? Al contrario,
Silente, lo voglio eccome."
"Oh, tu vuoi tornare a Hogwarts, ma non desideri insegnare adesso come non lo volevi
quando avevi diciotto anni. Cosa vuoi veramente, Tom? Perché non provi a chiederlo
apertamente, per una volta?"
Voldemort fece una smorfia. "Se non vuoi darmi questo lavoro -"
"Naturalmente no," disse Silente. "E non credo assolutamente che tu ti aspettassi da me
qualcosa di diverso. Nonostante ciò, se sei venuto qua a chiederlo, ci deve essere un
motivo."
Voldemort si alzò. Somigliava sempre meno al Tom Riddle del passato, i suoi lineamenti
induriti dalla rabbia. "E’ la tua ultima parola?"
"Lo è," disse Silente, alzandosi anche lui.
"Allora non abbiamo più niente da dirci."
"No, niente," disse Silente, mentre una grande tristezza gli riempiva il volto. "E’ passato
da un pezzo il tempo in cui potevo terrorizzarti con un armadio in fiamme e costringerti a
rimediare ai tuoi misfatti. Ma vorrei ancora poterlo fare, Tom ... Lo vorrei veramente. . . ."
Per un attimo, Harry fu sul punto di lanciare un inutile avvertimento: era sicuro di aver
visto la mano di Voldemort scattare verso la bacchetta che aveva in tasca; ma il momento
passò, Voldemort si girò, la porta si chiuse, e se ne andò.
Harry sentì la mano di Silente stringergli di nuovo il braccio e un momento dopo si
ritrovarono nello stesso posto, ma non c’era neve sul davanzale, e la mano di Silente era
di nuovo annerita e inerte.
"Perché?" disse improvvisamente Harry, guardando in faccia Silente. "Perché è tornato?
Lo ha mai scoperto?"
"Ho delle idee," disse Silente, "ma non più di questo."
"Quali idee, Signore?"
"Te lo dirò, Harry, quando avrai recuperato quel ricordo del Professor Slughorn," disse
Silente.
"Quando avrai l’ultimo pezzo del puzzle, spero tutto sarà chiaro... per entrambi."
Harry ancora bruciava di curiosità e sebbene Silente fosse andato alla porta e la stesse
tenendo aperta per lui, non si mosse affatto.
"Voleva la cattedra di Difesa contro le Arti Oscure, Signore? Non lo ha detto..."
"Oh, certo che voleva la cattedra di Difesa contro le Arti Oscure," disse Silente. "Le
conseguenze del nostro breve incontro lo hanno dimostrato. Vedi, non siamo stati capaci
di tenere un insegnante di Difesa contro le Arti Oscure per più di un anno, dopo che ho
rifiutato la cattedra a Lord Voldemort."
CAPITOLO VENTUNO
LA STANZA INTROVABILE
Harry si scervellò durante la settimana successiva per trovare un modo di convincere
Slughorn a cedergli il vero ricordo, ma non gli venne nessun lampo di genio e si ridusse a
fare quello che aveva fatto in quei giorni quando era perplesso: immergersi nel suo libro
di Pozioni, sperando che il Principe avesse scribacchiato qualcosa di utile a margine, così
come aveva fatto molte altre volte.
‘Non ci troverai niente,’ disse fermamente Hermione, la sera di sabato, tardi.
‘Non cominciare, Hermione,’ disse Harry. ‘Se non fosse stato per il Principe, Ron non
sarebbe seduto qui, ora.’
‘Ci sarebbe, se solo avessi ascoltato Piton il primo anno,’ disse Hermione tagliando corto.
Harry la ignorò. Aveva appena trovato un incantesimo (Sectumsempra!) graffiato sopra le
intriganti parole ‘Per nemici’, e aveva una gran voglia di provarlo, ma pensò che era
meglio non farlo davanti ad Hermione. Invece, furtivamente, piegò all’ingiù l’angolo della
pagina.
Erano seduti accanto al fuoco nella sala comune; le uniche altre persone ancora alzate
erano compagni del sesto anno. C’era stata una certa eccitazione prima, quando erano
tornati dalla cena e avevano trovato un nuovo cartello in bacheca che annunciava la data
della loro prova di Materializzazione.
Quelli che avrebbero compiuto i 17 anni entro o prima della data della prova, il 21 aprile,
avevano l’opportunità di iscriversi per partecipare a sessioni pratiche aggiuntive, che si
sarebbero tenute (sotto stretto controllo) a Hogsmeade.
Ron era andato in panico leggendo la notizia; non era ancora riuscito a Materializzarsi e
temeva che non sarebbe stato pronto per il test. Hermione, che era riuscita a
Materializzarsi due volte, era un po’ più fiduciosa, ma Harry, che non avrebbe avuto 17
anni per altri quattro mesi, non avrebbe comunque potuto affrontare il test che fosse
preparato o no.
‘Almeno tu sai Materializzarti, comunque!’ disse Ron teso. ‘Da luglio non avrai problemi!’
‘L’ho solo fatto una volta,’ gli ricordò Harry; era alla fine riuscito a scomparire e
rimaterializzarsi nel suo cerchio durante l’ultima lezione.
Avendo perso molto tempo a lamentarsi ad alta voce per Materializzazione, Ron stava ora
lottando per finire un saggio perfidamente difficile per Piton che Harry ed Hermione
avevano già completato. Harry si aspettava un voto basso perché aveva dissentito con
Piton sul modo migliore per affrontare i Dissennatori, ma non gli importava: ora il vero
ricordo di Slughorn era la cosa più importante per lui.
‘Te l’ho detto, quello stupido Principe non ti aiuterà in questo, Harry!’ disse Hermione a
voce più alta. ‘C’è solo un modo per forzare qualcuno a fare ciò che si vuole, ed è
l’incantesimo Imperius, che è illegale –‘
‘Sì, lo so, grazie,’ disse Harry senza alzare gli occhi dal libro. ‘Ecco perché sto cercando
qualcosa di diverso. Silente dice che il Veritaserum non funzionerà, ma può esserci
qualcos’altro, una pozione o un incantesimo…’
‘Stai scegliendo la via sbagliata,’ disse Hermione. ‘Silente dice che solo tu puoi ottenere il
ricordo. Questo deve significare che puoi convincere Slughorn in un modo che le altre
persone non conoscono. Non si tratta di propinargli una pozione, chiunque potrebbe
farlo –‘
‘Come scriveresti “belligerante”? disse Ron, scuotendo la sua penna molto forte fissando
la pergamena. ‘Non può essere S – E – D – E – R – E -
‘No, non può,’ disse Hermione, tirando il saggio di Ron verso di sé. ‘E neanche
“Promettente” inizia per O – R – G. Che tipo di piuma stai usando?’
‘È una delle penne Controlla-Scrittura di Fred e George… ma penso che l’ incantesimo si
stia esaurendo…’
‘Sì, probabilmente,’ disse Hermione, indicando il titolo del compito, ‘perché ci è stato
chiesto come dovremmo comportarci con i Dissennatori, non “ScavaPaludi”, e, inoltre,
non ricordo che tu abbia cambiato il tuo nome in “Roonil Wazlib”.
‘Ah, no!’ disse Ron fissando la pergamena inorridito. ‘Non dirmi che devo riscrivere tutta
la faccenda da capo!’
‘Va bene, possiamo rimediare,’ disse Hermione tirando a sé la pergamena e sfoderando la
bacchetta. ‘Ti amo, Hermione,’ disse Ron, sprofondando indietro nella sua sedia,
sfregandosi gli occhi stancamente.
Hermione arrossì debolmente, ma semplicemente disse, ‘Non ti far sentire da Lavanda
dire una cosa simile’
‘Non lo farò’ disse fra sé Ron. ‘Oppure sì… così mi pianterà in asso.’
‘Perché non la pianti tu se vuoi farla finita?’ chiese Harry.
‘Non hai mai piantato nessuno, vero?’ disse Ron. ‘Tu e Cho solo–‘
‘Una specie di cotta, sì,’ disse Harry.
‘Vorrei che fosse capitato anche a me e Lavanda’, disse Ron triste, guardando Hermione
mentre silenziosamente batteva con la punta della bacchetta ogni parola sbagliata, in
modo che si correggesse sulla pagina. ‘Ma più alludo che voglio farla finita, più
saldamente lei si attacca. È come uscire con la Piovra gigante.’
‘Ecco,’ disse Hermione venti minuti più tardi, rendendo il compito a Ron.
‘Un milione di grazie,’ disse Ron. ‘Posso prendere a prestito la tua penna per la
conclusione?’
Harry, che finora non aveva trovato niente di utile nelle note del Principe Mezzosangue, si
guardò attorno; loro tre erano gli unici rimasti nella sala comune, visto che Seamus era
appena andato a letto maledicendo Piton e il suo saggio. L’unico suono era lo scoppiettio
del fuoco e il rumore della penna presa a prestito da Hermione, con cui Ron stava
buttando giù l’ultimo paragrafo sui Dissennatori.
Harry aveva appena chiuso sbadigliando il libro del Principe Mezzosangue, quando –
Crack.
Hermione si lasciò sfuggire un gridolino; Ron rovesciò inchiostro su tutto il suo compito e
Harry disse, ‘Kreacher!’
L’elfo domestico si inchinò profondamente verso il suo alluce nodoso.
‘Il padrone ha detto di volere regolari relazioni su cosa il giovane Malfoy sta facendo, così
Kreacher è venuto per farla –‘
Crack.
Dobby apparì a fianco di Kreacher, col copriteiera che usava come berretto di traverso.
‘Anche Dobby ha aiutato, Harry Potter!’ squittì, lanciando a Kreacher uno sguardo
risentito. ‘E Kreacher dovrebbe dire a Dobby quando viene a trovare Harry Potter, così da
fare rapporto assieme!’
‘Che significa?’ chiese Hermione, ancora scioccata da quelle improvvise apparizioni. ‘Cosa
sta succedendo, Harry?’
Harry esitò prima di rispondere, perché non aveva detto ad Hermione di aver messo
Kreacher e Dobby a pedinare Malfoy; gli elfi domestici erano sempre un argomento che la
rendeva suscettibile.
‘Bene… hanno seguito Malfoy per me,’ disse.
‘Giorno e notte,’ gracchiò Kreacher.
‘Dobby non ha dormito per una settimana, Harry Potter!’ disse Dobby con orgoglio,
ondeggiando sul posto.
Hermione sembrò indignata.
‘Non hai dormito, Dobby? Ma certamente, Harry, non gli avrai detto di non –‘
‘No, ovviamente,’ disse velocemente Harry. ‘Dobby, puoi dormire, capito? Ma qualcuno di
voi ha scoperto qualcosa?’ chiese precipitosamente, prima che Hermione potesse
intervenire ancora.
‘Il Padrone Malfoy si muove con una nobiltà che rispecchia il suo sangue puro,’ gracchiò
Kreacher immediatamente. ‘Le sue fattezze richiamano l’ossatura fine della mia signora e
le sue maniere sono quelle di –‘
‘Draco Malfoy è un ragazzo cattivo!’ squittì rabbiosamente Dobby. ‘Un cattivo ragazzo che
– che –‘
Egli rabbrividì dal fiocco del suo cappello alla punta dei suoi calzini e poi corse verso il
fuoco, come per tuffarcisi dentro; Harry non fu colto di sorpresa; rapidamente, lo
intercettò a metà strada e lo trattenne. Per qualche secondo Dobby lottò, poi si afflosciò.
‘Grazie, Harry Potter,’ ansimò. ‘Dobby ha ancora difficoltà a parlar male dei suoi vecchi
padroni…’
Harry lo lasciò; Dobby si raddrizzò il cappello-copriteiera e disse in maniera ribelle a
Kreacher, ‘Ma Kreacher dovrebbe sapere che Draco Malfoy non è un buon padrone per
un elfo domestico!’
‘Sì, non abbiamo bisogno di sentire il tuo amore per Malfoy,’ disse Harry a Kreacher.
‘Passiamo oltre e parliamo di dove sta andando veramente.’
Kreacher si inchinò ancora, con aria furente, e poi disse ‘Il Padrone Malfoy mangia nella
Sala Grande, dorme in un dormitorio nei sotterranei, frequenta i suoi corsi in vaietà di–‘
‘Dobby, dimmi tu,’ disse Harry, tagliando corto con Kreacher.
‘È andato da qualche parte dove non avrebbe dovuto?’
‘Harry Potter, signore,’ squittì Dobby con i grandi occhi scintillanti alla luce del fuoco, ‘il
giovane Malfoy non sta infrangendo regole che Dobby possa scoprire, ma è molto attento
a evitare punizioni. Ha fatto regolari visite al settimo piano con una varietà di altri
studenti, che lasciava a vigilare mentre lui entrava –‘
‘La stanza delle Necessità!’ disse Harry, battendosi forte la fronte con il libro di Pozioni
Avanzate. Hermione e Ron lo fissarono. ‘Ecco dove strisciava! Ecco dove sta facendo…
qualsiasi cosa stia facendo!’ E ci scommetto che è questo il motivo per cui
scompariva dalla mappa – ripensandoci, non ho mai visto sulla mappa la Stanza delle
Necessità!’
‘Forse i Malandrini non hanno mai saputo che la Stanza era là,’ disse Ron.
‘Credo che faccia parte della magia della Stanza,’ disse Hermione. ‘Se hai bisogno che
non sia rintracciabile, non lo sarà.’
‘Dobby, hai tentato di entrare e dare un’occhiata a quello che Malfoy sta facendo?’ chiese
Harry impaziente.
‘No, Harry Potter, è impossibile,’ disse Dobby.
‘No, non lo è,’ disse Harry ad un tratto. ‘Malfoy è entrato nel nostro Quartier generale
l’anno scorso, quindi riuscirò ad entrare e a spiarlo, non c’è problema.’
‘Non credo ci riuscirai, Harry,’ disse Hermione lentamente. ‘Malfoy sapeva esattamente
come stavamo usando la stanza perché quella stupida Marietta aveva spifferato tutto.
Aveva bisogno che la Stanza diventasse il Quartier generale del ES, e così ha fatto. Ma tu
non sai cosa diventa la stanza quando Malfoy ci entra, così non sai cosa in cosa chiederle
di trasformarsi.’
‘Ci sarà un modo,’ concluse Harry. ‘Sei stato bravissimo, Dobby.’
‘Anche Kreacher ha fatto bene,’ disse Hermione gentilmente; ma lontano da mostrarsi
grato, Kreacher distolse il suo brutto sguardo iniettato di sangue e gracchiò al soffitto,
‘La Mezzosangue sta parlando a Kreacher, Kreacher fingerà di non aver sentito –‘
‘Esci di qui,’ gli disse seccamente Harry, e Kreacher fece un ultimo profondo inchino e
Scomparve. ‘Faresti meglio ad andare anche tu Dobby, e dormire un po’.’
‘Grazie Harry Potter, signore!’ squittì felicemente Dobby e Scomparve anche lui.
‘Buone notizie!’ disse Harry entusiasta, girandosi verso Ron ed Hermione nel momento in
cui la stanza era nuovamente libera da elfi.
‘Ora sappiamo dove sta andando Malfoy! Lo abbiamo messo all’angolo!’
‘Sì, è grandioso,’ disse Ron tristemente, cercando di asciugare la fradicia massa di
inchiostro che sino a poco prima era un compito quasi finito. Hermione lo tirò davanti a
sé e cominciò ad aspirare via l’inchiostro con la bacchetta.
‘Ma cosa significa di lui che va là con “diversi studenti”?’ disse Hermione. ‘Quante
persone sono coinvolte? Non penserai che faccia sapere a tante di loro cosa sta
facendo…’
‘Sì, ‘ strano,’ disse Harry, accigliandosi. ‘L’ho sentito dire a Tiger che quello che sta
facendo non era affar suo… quindi cosa ha detto a tutti questi… tutti questi…’
La voce di Harry diminuì gradatamente; stava fissando il fuoco.
‘Cielo, sono stato stupido,’ disse calmo. ‘È ovvio, vero? Ce n’era un grosso tino giù nel
sotterraneo… può averne rubato un po’ in qualsiasi momento durante quella lezione…’
‘Rubato cosa?’ disse Ron.
‘Pozione Pulisucco. Ha rubato un po’ della Pozione Polisucco che Slughorn ci ha mostrato
durante la nostra prima lezione di Pozioni… non c’erano molti studenti a far la guardia
per Malfoy, erano solo Tiger e Goyle come al solito… sì, tutto combacia!’ disse Harry,
saltando su e iniziando a camminare su e giù davanti al fuoco. ‘Sono abbastanza stupidi
da fare ciò che viene loro ordinato anche se lui non dice loro cosa sta combinando… ma
lui non vuole che siano visti fuori, nei pressi della Stanza delle Necessità, così gli ha fatto
prendere la Pozione Polisucco per farli sembrare altre persone… quelle due ragazze che
ho visto con lui Quando ha perso il Quiddich – ha! Tiger e Goyle!’
‘Non vorrai dire,’ disse Hermione con voce calma, ‘che quella ragazzina a cui ho riparato
la bilancia –?’
‘Sì, naturalmente!’ disse Harry ad alta voce, fissandola. ‘Naturalmente! Malfoy deve
essere stato all’interno della Stanza in quel momento, così lei – cosa sto dicendo? – lui ha
fatto cadere la bilancia per dire a Malfoy di non venir fuori, perché c’era qualcuno! E
c’era anche quella ragazza che ha fatto cadere le uova di rospo! Gli siamo passati davanti
ogni volta senza capire!’
‘Sta facendo trasformare Tiger e Goyle in ragazze?’ Ron scoppiò in una risata sonora.
‘Accidenti… non mi sorprende che non sembrassero troppo felici in questi giorni… Mi
stupisco che non gli abbiano detto di ficcarsela…’
‘Bene, non lo avrebbero fatto se lui gli avesse mostrato il suo Marchio Nero’, disse Harry.
‘Mmmhhh… il Marchio Nero non sappiamo se esiste,’ disse Hermione scettica,
arrotolando il compito asciutto di Ron prima che potesse capitargli qualche altro danno e
porgendoglielo.
‘Vedremo,’ disse Harry sicuro.
‘Sì, vedremo,’ disse Hermione alzandosi in piedi e stirandosi. ‘Ma, Harry, prima che ti
ecciti tanto, continuo a pensare che non riuscirai ad entrare nella Stanza delle Necessità
senza prima sapere cosa c’è. E penso che non dovresti dimenticare,’ si tirò la borsa sulla
spalla e gli rivolse uno sguardo molto serio, ‘che saresti tenuto a concentrarti su come
ottenere quel ricordo da Slughorn. Buonanotte.’
Harry la guardò andare, sentendosi lievemente di cattivo umore. Una volta che la porta
del dormitorio delle ragazze si fu chiusa dietro di lei, si girò verso Ron.
‘Cosa ne pensi?’
‘Vorrei poter Smaterializzarmi come un elfo domestico’, disse Ron, fissando il punto dove
Dobby era scomparso. ‘Avrei quel test di Materializzazione in tasca.’
Harry non dormì bene quella notte. Restò steso, sveglio, per quelle che gli sembrarono
ore, domandandosi come Malfoy stesse usando la Stanza delle Necessità e cosa lui,
Harry, avrebbe visto quando ci fosse entrato il giorno successivo, perché qualsiasi cosa
dicesse Hermione, Harry era sicuro che se Malfoy era riuscito a vedere il Quartier
generale dell’ES, lui, di Malfoy, sarebbe stato in grado di vedere… cosa poteva essere? Un
luogo di incontro? Un nascondiglio? Un deposito? Un’officina? La mente di Harry
lavorava fervidamente e i suoi sogni, quando finalmente si fu addormentato, furono
interrotti e disturbati dall’immagine di Malfoy che si trasformava in Slughorn, che si
trasformava in Piton…
La mattina seguente Harry era in gran anticipo per la colazione; aveva un’ora libera
prima di Difesa contro le Arti Oscure ed era determinato ad usarla provando ad entrare
nella Stanza delle Necessità. Hermione ostentava di non aver alcun interesse per i suoi
sussurrati piani per riuscire ad entrare nella Stanza, e questo irritava Harry perché
pensava che lei avrebbe potuto essere di grande aiuto se solo avesse voluto.
‘Guarda,’ disse lui tranquillamente sporgendosi e appoggiando una mano sulla Gazzetta
del Profeta che lei aveva appena preso da un gufo postale, per evitarle di aprirlo e di
sparirci dietro, ‘che non mi sono dimenticato di Slughorn, ma non ho la minima idea di
come cavargli fuori quel ricordo, e finché non ho un lampo di genio perché non dovrei
tentare di capire cosa sta facendo Malfoy?’
‘Te l’ho già detto, devi persuadere Slughorn,’ disse Hermione. ‘Non è questione di
imbrogliarlo o ammaliarlo, altrimenti Silente lo avrebbe fatto in un secondo. Anziché
trastullarti fuori dalla Stanza delle Necessità,’ tirò via il Profeta da sotto alla mano di
Harry e lo aprì per guardare la prima pagina, ‘dovresti andare a cercare Slughorn e
cominciare ad appellarti alla sua indole migliore.’
‘Qualcuno che conosciamo –?’ chiese Ron, mentre Hermione scorreva i titoli.
‘Sì!’ disse Hermione, facendo andare di traverso la colazione a Ron ed Harry, ‘ma va tutto
bene, non è morto – è Mundungus, è stato arrestato e mandato ad Azkaban! Qualcosa a
che fare con aver impersonato un Inferius durante un tentativo di furto… e qualcuno
chiamato Octavius Pepper è svanito… oh, e questo è terribile, un bimbo di 9 anni è stato
arrestato per aver tentato di uccidere i nonni, pensano fosse sotto l’incantesimo
Imperius…’ Finirono la colazione in silenzio. Hermione partì immediatamente per Rune
Antiche, Ron per la sala comune dove doveva ancora finire la relazione di Piton sui
Dissennatori, e Harry per il corridoio del settimo piano e la distesa di muro opposta
all’arazzo di Barnaba il Babbeo Bastonato dai Troll.
Harry si infilò il Mantello dell’Invisibilità dopo aver trovato un passaggio vuoto, non
voleva essere scocciato. Quando raggiunse la sua destinazione la trovò deserta. Harry
non era sicuro che le sue possibilità di entrare nella stanza sarebbero state migliori con
Malfoy dentro o fuori, ma almeno il primo tentativo non sarebbe stato complicato dalla
presenza di Tiger o Goyle che pretendevano di essere una ragazzina di 11 anni.
Quando raggiunse il posto dove era nascosta la porta della Stanza delle Necessità, chiuse
gli occhi. Sapeva cosa doveva fare; era diventato esperto l’anno precedente.
Concentrandosi con tutta la sua forza pensò,
Ho bisogno di vedere cosa sta facendo Malfoy là dentro… Ho bisogno di vedere cosa sta
facendo Malfoy là dentro… Ho bisogno di vedere cosa sta facendo Malfoy là dentro…
Camminò passando tre volte davanti alla porta, poi, col cuore che batteva per
l’eccitazione,
aprì gli occhi e ci fu davanti – ma stava ancora guardando semplicemente una striscia di
muro bianco. Avanzò e gli diede una spintarella di prova. Il muro restò solido e
resistente.
‘OK,’ disse Harry ad alta voce. ‘OK… ho pensato la cosa sbagliata…’
Pensò un momento, poi si rimise in moto, occhi chiusi, concentrandosi più che poteva.
Ho bisogno di vedere il posto in cui Malfoy continua a venire segretamente… Ho bisogno
di vedere il posto in cui Malfoy continua a venire segretamente…
Dopo essere passato davanti tre volte, aprì gli occhi speranzoso.
Non c’era nessuna porta.
‘Oh, esci fuori,’ disse al muro, irritato. ‘Era un’istruzione chiara… bene…’
Pensò duramente per diversi minuti prima di camminarci davanti a lunghi passi ancora
una volta.
Ho bisogno che diventi il posto che diventi per Draco Malfoy…
Non aprì immediatamente gli occhi quando ebbe terminato il suo pattugliamento; stava
ascoltando attentamente, come se pensasse di poter sentire la presenza della porta
schioccare fuori. Non sentì nulla, comunque, tranne il cinguettio distante degli uccelli
all’esterno. Aprì gli occhi.
Non c’era ancora nessuna porta.
Harry imprecò. Qualcuno gridò. Harry si guardò attorno e vide un branco di studenti del
primo anno che sembrava avessero incontrato uno spettro sboccato.
Harry provò ogni variante di ‘Ho bisogno di vedere cosa sta facendo là dentro Draco
Malfoy’ che potesse pensare per un’ora buona, alla fine della quale dovette ammettere
che Hermione poteva aver avuto un’opinione esatta: semplicemente la Stanza non voleva
aprirsi per lui.
Frustrato e irritato, partì per la lezione di Difesa contro le Arti Oscure, tirando via il
Mantello dell’Invisibilità e ficcandolo nella sua borsa come quando era venuto.
‘Nuovamente in ritardo, Potter,’ disse freddamente Piton, appena Harry si precipitò nella
stanza illuminata da candele. ’Dieci punti in meno per Grifondoro.’
Harry diede un’occhiataccia a Piton e si fiondò nel banco accanto a Ron; metà della
classe era ancora in piedi, tirando fuori i libri e organizzando le proprie cose; non
sarebbe stato molto più in ritardo di ciascuno di loro.
‘Prima di cominciare, voglio i vostri compiti sui Dissennatori,’ disse Piton, facendo
oscillare carezzevolmente la sua bacchetta in modo che 25 rotoli di pergamena si
alzarono in volo e atterrarono in una pila ordinata sul suo tavolo. ‘E spero per il vostro
interesse che siano meglio della spazzatura che ho dovuto tollerare sull’incantesimo
Imperius. Ora, se aprite tutti i libri a pagina – cosa c’è signor Finnigan?’
‘Signore,’ disse Seamus, ‘Mi stavo chiedendo, come definirebbe la differenza fra un
Inferius e un fantasma? Perché c’era qualcosa sul Profeta a proposito di un Inferius –‘
‘No, non c’era,’ disse Piton con voce annoiata.
‘Ma Signore, ho sentito delle persone parlare –‘
‘Se avessi letto veramente l’articolo in questione, Signor Finnegan, avresti dovuto sapere
che il cosiddetto Inferius non era altro che un furtivo puzzolente ladro di nome
Mundungus Fletcher.’
‘Pensavo che Piton e Mundungus fossero dalla stessa parte’ sussurrò Harry a Ron e
Hermione. ‘Non dovrebbe essere contrariato che Mundungus sia stato arrest–?
‘Ma Potter sembra aver molto da dire in proposito,’ disse Piton puntando
improvvisamente al retro della stanza, con i suoi occhi neri fissi su Harry. ‘Chiediamo a
Potter come potremmo definire la differenza fra un Inferius e un fantasma.’
L’intera classe si voltò a guardare Harry, che precipitosamente cercò di richiamare alla
memoria quello che Silente gli aveva detto la notte che erano andati a visitare Slughorn.
‘Hem – bene – i fantasmi sono trasparenti –‘ disse.
‘Oh, molto bene,’ lo interruppe Piton, arricciando le labbra. ‘Sì, è facile vedere come i
quasi sei anni di educazione magica non siano andati sprecati con te, Potter. I fantasmi
sono trasparenti.’
Pansy Parkinson si lasciò sfuggire un risolino acuto. Molte altre persone sorridevano
stupidamente. Harry fece un profondo respiro e continuò, calmo, nonostante dentro
stesse bollendo. ‘Sì, i fantasmi sono trasparenti, ma gli Inferi sono corpi morti, giusto?
Quindi dovrebbero essere solidi –‘
‘Un bambino di cinque anni avrebbe potuto dirci tanto,’ disse sarcastico Piton. ‘L’Inferius
è un cadavere che è stato rianimato dall’incantesimo di un mago Oscuro. Non è vivo, è
semplicemente usato come un burattino per eseguire gli ordini del mago. Un fantasma, e
credo ne siate ormai tutti informati, è una traccia lasciata sulla terra da un’anima
dipartita… e naturalmente, così come Potter ci ha saggiamente detto, trasparente.’
‘Bene, quello che ci ha detto Harry è la cosa più utile se lo scopo è distinguerli!’ disse
Ron.
‘Se ne dovessimo incontrare uno faccia a faccia in una via scura basterà una rapida
occhiata per vedere se è solido, non gli chiederemo “Scusa, sei l’impronta di un’anima
dipartita?”’
Ci fu un’ondata di risate, istantaneamente repressa dallo sguardo che Piton lanciò alla
classe.
‘Altri dieci punti tolti a Grifondoro,’ disse Piton. ‘Non mi sarei aspettato nulla di più
raffinato da te, Ronald Weasley, il ragazzo così solido che non riesce a Materializzarsi a
un centimetro in una stanza.’
‘No!’ sussurrò Hermione, afferrando il braccio di Harry non appena lui aprì la bocca,
furioso.
‘Non è il caso, finiresti solo nuovamente in punizione, lascia perdere!’
‘Ora aprite i vostri libri a pagina duecentotredici.’ Disse Piton, con un lieve sorriso
arrogante, ‘e leggete i primi due paragrafi sull’incantesimo Cruciatus...’
Ron fu molto pacato per il resto della lezione. Quando la campana suonò a fine lezione,
Lavanda raggiunse Ron e Harry (misteriosamente Hermione sparì dalla vista appena lei si
avvicinò) e ingiuriò caldamente Piton per essersi beffato delle Apparizioni di Ron, ma
questo sembrò solo irritare Ron che se ne sbarazzò facendo una deviazione
al bagno dei ragazzi con Harry.
‘Piton ha ragione, vero?’ disse Ron, dopo aver fissato uno specchio rotto per un minuto o
due. ‘Non so se valga la pena provare a passare il test. Non capisco proprio come
funziona la Materializzazione.’
‘Potresti anche fare le esercitazioni pratiche supplementari a Hogsmeade e vedere dove ti
portano,’ disse Harry ragionevolmente. ‘Sarà più interessante che provare a entrare in
uno stupido cerchio, comunque. Poi, se ancora non ci riuscirai – sai – bene come
vorresti, potrai posticipare il test, farlo con me dopo l’esta— Mirtilla, questo è il bagno dei
ragazzi!’
Il fantasma di una ragazza emerse dal gabinetto in un cubicolo dietro a loro e fluttuò a
mezz’aria, fissandoli attraverso un paio di spesse, tonde lenti bianche.
‘Oh,’ disse abbattuta. ‘Siete voi due.’
‘Chi ti aspettavi?’ disse Ron, guardandola attraverso lo specchio.
‘Nessuno,’ disse Mirtilla, speluccandosi malinconicamente un brufolo sul mento. ‘Ha
detto che sarebbe tornato a trovarmi, ma, allora, anche tu hai detto che avresti fatto una
scappata a trovarmi...’ lanciò a Harry un’occhiata di rimprovero ‘...e non ti ho visto per
mesi e mesi. Ho imparato a non aspettarmi troppo dai ragazzi.’
‘Pensavo che vivessi in quel bagno delle ragazze’ disse Harry, che da anni stava
accuratamente alla larga da quel posto.
‘Ci vivo,’ disse lei con un’imbronciata alzata di spalle, ‘ma questo non significa che non
posso visitare altri posti. Sono venuta a trovarti nel tuo bagno una volta, ricordi?’
‘Vividamente,’ disse Harry.
‘Ma penso di piacergli,’ disse lagnandosi. ‘Forse se voi due ve ne andaste, lui tornerebbe
ancora... abbiamo molto in comune... sono sicura che se n’è accorto...’
E guardò speranzosa verso la porta.
‘Quando dici che avete molto in comune,’ disse Ron con aria persino divertita, ‘vorresti
dire che anche lui vive nello scarico di un gabinetto?’
‘No,’ disse Mirtilla ribelle, la sua voce echeggiò forte nel vecchio bagno piastrellato.
‘Intendo dire che è sensibile, le persone lo intimidiscono e si sente solo e non ha nessuno
con cui parlare, e non lo spaventa mostrare i suoi sentimenti e piangere!’
‘C’è stato un ragazzo qui a piangere?’ disse Harry incurisito. ‘Un ragazzo giovane?’
‘Tu non preoccuparti!’ disse Mirtilla, con i suoi piccoli occhi sfuggenti fissi su Ron che si
stava indubbiamente sganasciando. ‘Ho promesso che non lo avrei detto a nessuno e
porterò questo segreto nella –‘
‘–non nella tomba, certamente?’ disse Ron con uno sbuffo. ‘Nelle fogne, forse...’
Mirtilla diede un ululato di rabbia e si immerse indietro nel gabinetto, facendo traboccare
l’acqua oltre i bordi, sul pavimento. Spronare Mirtilla sembrava aver ridato coraggio a
Ron.
‘Hai ragione,’ disse, dondolando la cartella all’indietro, sulla spalla, ‘farò le sessioni
pratiche a Hogsmeade prima di decidere se fare il test.’
E così, il fine settimana successivo, Ron si unì a Hermione e agli altri del sesto anno che
avrebbero compiuto diciassette anni in tempo per affrontare il test da lì a quindici giorni.
Harry si sentì perfino geloso vedendoli pronti ad andare al villaggio; gli mancavano le gite
là, ed era una giornata di primavera paricolarmente bella, uno dei primi cieli limpidi che
avesse visto da molto tempo. Comunque, aveva deciso di usare il tempo per tentare un
alrto assalto alla Stanza delle Necessità.
‘Faresti meglio,’ disse Hermione quando lui, nella Sala di ingresso, confessò questo piano
a lei e a Ron ‘ad andare dritto all’ufficio di Slughorn e provare a ottenere quel ricordo.’
‘Ci sto provando!’ disse Harry di malumore, il che era perfettamente vero. Era rimasto
indietro dopo ogni lezione di pozioni quella settimana, per riuscire a mettere Slughorn
nell’angolo, ma l’insegnante di Pozioni aveva sempre lasciato isotterranei così
velocemente che Harry non era riuscito a bloccarlo. Due volte Harry era
andato al suo ufficio e aveva bussato senza ricevere risposta, sebbene la seconda volta
era sicuro di aver sentito il suono, subito soffocato, di un vecchio grammofono.
‘Non vuole parlare con me, Hermione! Ho provato a prenderlo nuovamente da solo ma lui
non ha intenzione di lasciare che accada ancora!’
‘Bene, devi solo restare da lui, no?’
La corta coda di persone che aspettava in file di passare Gazza, che al solito le pungolava
con il Sensore Segreto, mosse in avanti di qualche passo e Harry non rispose perchè il
custode non potesse sentire per caso. Augurò a Ron ed Hermione buona fortuna, poi si
girò e salì la scala di marmo ancora una volta, determinato, qualunque cosa dicesse
Hermione, a dedicare un’ora o due alla Stanza delle Necessità. Una volta lontano dalla
vista della Sala di ingresso, Harry tirò fuori la Mappa del Malandrino e il Mantello
dell’Invisibilità dalla borsa. Dopo essersi nascosto, battè sulla mappa, mormorò
‘giuro solennemente di non aver buone intenzioni,’ e la analizzò attentamente.
Dato che era domenica mattina, quasi tutti gli studenti erano nelle loro varie stanze
comuni, i Grifondoro in una torre, i Corvonero in un’altra, i Serpeverde nei sotterranei e i
Tassorosso nel seminterrato vicino alle cucine. Qui e là un’anima randagia vagava in giro
per la biblioteca o su per un corridoio... c’erano poche persone fuori nei giardini... e là,
solo nel corridoio del settimo piano, c’era Gregory Goyle. Non c’era traccia della stanza
delle Necessità, ma Harry non se ne preoccupò. Se Goyle era fuori di guardia, la Stanza
era aperta, sia che la mappa ne fosse al corrente o meno. Quindi si precipitò su per le
scale, rallentando solo quando ebbe raggiunto l’angolo nel corridoio, allora iniziò ad
avanzare furtivo, molto lentamente, verso quella stessa ragazzina che stringeva forte la
sua pesante bilancia di ottone, e che Hermione aveva così gentilmente aiutato quindici
giorni prima. Aspettò di essere proprio dietro di lei prima di chinarsi molto in basso e
sussurrare ‘Ciao... sei molto carina, sai?’
Goyle cacciò un acuto grido di terrore, lanciò la bilancia in aria e scattò via scomparendo
dalla vista molto prima che il fragore della bilancia fracassata finisse di echeggiare per il
corridoio. Ridendo, Harry si girò a contemplare il bianco muro dietro al quale, era sicuro,
Draco Malfoy ora doveva essere immobile, raggelato e consapevole che qualcuno di non
benvenuto era là fuori, senza osare di mostrarsi. Questo diede ad Harry una
piacevolissima sensazione di potere mentre tentava di ricordare quali forme di parole non
aveva ancora provato.
Tuttavia quest’umore speranzoso non durò a lungo. Mezz’ora più tardi, dopo aver provato
molte altre variazioni della sua richiesta per vedere cosa Malfoy stava combinando, il
muro era senza porta come sempre. Harry si sentiva oltremodo frustrato; Malfoy si
doveva trovare a pochi passi da lui e ancora non c’era il minimo brandello di prova di ciò
che stava facendo là dentro. Perdendo completamente la pazienza, Harry corse verso il
muro e lo prese a calci.
‘OUCH!’
Pensò di essersi rotto l’alluce; appena lo strinse, saltellando su un piede solo, il mantello
dell’Invisibilità gli scivolò via.
‘Harry?’
Si girò, su una gamba, e perse l’equilibrio. Là, assolutamente stupita, c’èra Tonks che
avanzava verso di lui come se passeggiasse frequentemente in questo corridoio.
‘Cosa stai facendo qui?’ le chiese, rimettendosi di nuovo in piedi; perchè lei doveva
sempre trovarlo lungo disteso sul pavimento?
‘Sono venuta per vedere Silente,’ disse Tonks.
Harry pensò che aveva un aspetto orribile; più magra del solito, i capelli lisci e opachi,
color grigio topo.
‘Il suo ufficio non è qui,’ disse Harry, ‘è dall’altro lato del castello, dietro il gargoyle –‘
‘Lo so,’ disse Tonks. ‘Lui non c’è. Sembra sia di nuovo andato via.’
‘Veramente?’ disse Harry riappoggiando cautamente a terra il suo piede livido. ‘Ehi – non
sai dove va, suppongo?’
‘No,’ disse Tonks.
‘Per cosa lo volevi vedere?’
‘Niente di particolare,’ disse Tonks, speluccando forse inconsciamente, la manica del suo
abito. ‘Ho solo pensato che potesse sapere cosa sta succedendo... Ho sentito voci...
persone che si sono fatte male ...’
‘Sì, lo so, era tutto sui giornali,’ disse Hary. ‘Quel bambino che ha tentato di uccidere i
suoi –‘
‘Il Profeta è spesso indietro con i tempi,’ disse Tonks che non sembrava ascoltarlo. ‘Non
hai ricevuto posta da nessuno dell’Ordine, recentemente?’
‘Nessuno dell’Ordine mi scrive più,’ disse Harry, ‘nessuno dopo Sirius –‘
Vide che i suoi occhi si erano riempiti di lacrime.
‘Mi spiace,’ mormorò imbarazzato. ‘Voglio dire... manca anche a me...’
‘Come?’ disse Tonks distrattamente, come se non lo avesse sentito. ‘Bene... ci vediamo in
giro, Harry...’
E improvvisamente si girò e tornò indietro nel corridoio, lasciando Harry a fissarla. Dopo
un minuto o poco più, lui si rimise addosso il Mantello dell’Invisibilità e riprese gli sforzi
per entrare nella stanza delle Necessità, ma era scoraggiato. Dopo molto tempo, un senso
di vuoto allo stomaco e la consapevolezza che Ron ed Hermione sarebbero presto tornati
per pranzo, gli fecero abbandonare il tentativo e lasciare il corridoio a Malfoy che sperava
sarebbe stato troppo spaventato per uscire da lì a diverse ore.
Trovò Ron e Hermione nella Sala Grande, quasi a metà di un pranzo iniziato in anticipo.
‘Ce l’ho fatta – beh, quasi!’ disse con entusiasmo Ron a Harry appena lo vide. ‘Avrei
dovuto
Apparire all’esterno della sala da tè di Madama Piediburro e l’ho mancata di poco,
finendo vicino a Scrivenshaft, ma almeno mi sono mosso!’
‘Bravo,’ disse Harry. ‘Com’è andata Hermione?’
‘Oh, lei è stata perfetta, ovviamente,’ disse Ron, prima che Hermione potesse rispondere.
‘Perfetta deliberazione, divinazione e disperazione o qualsiasi diavolo sia – siamo andati
tutti per una bevuta veloce ai Tre Manici di Scopa, dopo, e avresti dovuto sentire
Twycross blaterare su di lei – sarò sorpreso se presto non solleverà la questione–‘
‘E tu che hai fatto?’ chiese Hermione, ignorando Ron. ‘Sei stato su alla stanza delle
Necessità tutto questo tempo?’
‘Già,’ disse Harry. ‘E indovina in cui mi sono imbattuto là? Tonks!’
‘Tonks?’ ripeterono Ron ed Hermione insieme, sorpresi.
‘Sì, ha detto di essere venuta a trovare Silente...’
‘Se ti dovessi dire,’ disse Ron una vola che Harry ebbe finito di descrivere la sua
conversazione con Tonks, ‘Sta crollando. Si è esaurita dopo quello che è successo al
Ministero.’
‘È un po’ strano,’ disse Hermione, che per qualche ragione sembrava molto preoccupata.
‘È tenuta a sorvegliare la scuola, perchè avrebbe improvvisamente
abbandonato il suo posto per venire a vedere Silente, quando lui non è qui?’
‘Ho un’idea,’ disse Harry esitante. Si sentiva strano ad esprimerla; era molto più territorio
di Hermione che non suo. ‘Non pensate che potrebbe essere stata... sapete... innamorata
di Sirius?’
Hermione lo fissò.
‘Cosa diavolo ti fa dire una cosa simile?’
‘Non so,’ disse Harry, facendo spallucce, ‘ma si è quasi messa a piangere quando ho
menzionato il suo nome... e il suo Patronus è una grossa cosa a quattro zampe ora... Mi
domando se non è diventato... sapete... lui.’
‘È un’idea’ disse Hermione lentamente. ‘Ma ancora non capisco perchè si sarebbe
precipitata nel castello per incontrare Silente, se veramente quello era il motivo per cui
era qui...’
‘Torni quello che ho detto io, vero?’ disse Ron che stava ora spalando purè di patate nella
sua bocca. ‘È diventata un po’ strana. È esaurita. Donne.’ Disse saggiamente a Harry. ‘Si
snervano facilmente.’
‘E già,’ disse Hermione, risvegliandosi dalle sue fantasticherie, ‘dubito che troverai una
donna che fa il broncio per mezz’ora perchè madama Rosmerta non ha riso per la sua
barzelletta della strega, del Guaritore e della Mimbulus mimbletonia.’
Ron si accigliò.
CAPITOLO VENTIDUE
DOPO LA SEPOLTURA
Chiazze di azzurro cominciavano ad apparire qua e là nel cielo sopra le torri del castello,
ma questi segni dell’avvicinarsi dell’estate non contribuirono a migliorare l’umore di
Harry. I suoi tentativi di scoprire cosa stava tramando Malfoy erano falliti, come pure
quelli di intavolare una conversazione con Slughorn che avrebbe potuto convincerlo a
consegnare il ricordo che si era portato dentro per decenni.
“Per l’ultima volta, lascia perdere Malfoy.” Gli disse Hermione decisa.
Se ne stavano seduti in un angolo assolato del giardino, dopo pranzo. Ron e Hermione
stringevano un volantino del Ministero della Magia: Errori Comuni della
Materializzazione e Come Evitarli. Entrambi avrebbero affrontato l’esame quello stesso
pomeriggio, ma i volantini non si erano rivelati di alcun aiuto nel calmare loro i nervi.
All’improvviso Ron sobbalzò e cercò di nascondersi dietro Hermione, mentre una ragazza
spuntava da dietro l’angolo.
“Non è Lavanda.” disse stancamente Hermione.
“Oh, bene.” disse Ron, visibilmente sollevato.
“Sei Harry Potter?” esordì la ragazza. “Mi hanno chiesto di consegnarti questo.”
“Grazie…”
Harry ebbe un tuffo al cuore mentre afferrava il piccolo rotolo di pergamena. Appena la
ragazza si fu allontanata, Harry esclamò: “Silente ha detto che non avrei avuto più lezioni
con lui fino a quando non gli avessi portato il ricordo!”
“Forse vuole sapere a che punto sei.” Suggerì Hermione, mentre Harry srotolava la
pergamena. Ma invece della scrittura lunga e stretta, elegante, di Silente vide uno
scarabocchio disordinato piuttosto difficile da leggere a causa di macchie bagnate che
costellavano la pergamena.
Cari Harry, Ron e Hermione,
Aragog è morto la notte scorsa. Harry, Ron, voi l’avete incontrato e sapete quant’era
speciale. Hermione, so che anche a te sarebbe piaciuto. Significherebbe molto per me se
poteste fare un salto da me stasera sul tardi. Pensavo di seppellirlo all’imbrunire, dato
che
era il momento della giornata che preferiva. So che non dovreste essere fuori a tarda ora,
ma potete usare il Mantello. Non ve lo chiederei, ma davvero, da solo non ce la faccio.
Hagrid.
“Guardate questo!” disse Harry, passando il biglietto a Hermione.
“Oh, santo cielo!” esclamò lei, dandogli un’occhiata veloce e passandolo a sua volta a
Ron, che lo lesse con espressione di crescente stupore.
“E’ impazzito!” esclamò furioso. “Quella cosa ha dato ai suoi amici il permesso di
mangiare me e Harry! Gli ha detto di servirsi pure! E adesso Hagrid si aspetta che noi
andiamo là a piangere sul suo orribile corpo peloso!”.
“Non è solo questo”, puntualizzò Hermione. “Ci sta chiedendo di uscire dal castello di
notte, e sa benissimo che la sicurezza è centomila volte più stretta, e a quanti guai
andremmo incontro se dovessero scoprirci”.
“Non sarebbe la prima volta che andiamo a trovarlo di notte” disse Harry.
“Sì, ma non per una cosa del genere” rispose Hermione. “Abbiamo rischiato molto per
aiutare Hagrid in altre occasioni, ma dopotutto… Aragog è morto. Se si trattasse di
salvarlo in qualche modo, allora forse…”
“…avrei ancora meno voglia di andarci.” Terminò la frase Ron, deciso. “Tu non hai avuto
il piacere di conoscerlo, Hermione. Credimi, è molto meglio da morto”.
Harry riprese il biglietto e fissò le macchie che lo ricoprivano; copiose lacrime avevano
sbavato l’inchiostro…
“Harry, non starai mica pensando di andarci, vero?” disse Hermione. “E’ un motivo
stupido per prendersi una punizione.”
Harry sospirò.
“Sì, lo so.” Disse Harry. “Credo proprio che Hagrid dovrà seppellire Aragog senza di noi.”
“Hai ragione.” disse Hermione, sollevata. “Senti, a Pozioni non ci sarà praticamente
nessuno oggi pomeriggio. Saremo quasi tutti a fare il test…tu approfittane per lavorarti
Slunghorn.”
“Magari la centesima volta sarà quella fortunata, eh?” rispose amaramente Harry.
“Fortuna?” esclamò d’un tratto Ron. “Harry, ma certo – ti serve un po’ di fortuna!”
“Cosa vuoi dire?”
“Usa la tua pozione della fortuna!”
“Ron, hai – hai ragione!” esclamò Hermione, sorpresa. “Era così ovvio! Perché non ci ho
pensato prima?”
Harry li fissò entrambi. “La Felix Felicis?” disse. “Non saprei…veramente la stavo tenendo
da parte per…”
“Per cosa?”
“Cos’altro ci può essere di più importante del ricordo, Harry?” chiese Hermione.
Harry non rispose. Da qualche tempo, il pensiero della bottiglietta dorata continuava a
tornargli in mente; non erano altro che congetture vaghe e indefinite, ma in qualche
modo avevano a che fare con Ginny che mollava Dean, e Ron felice di vederla con un
nuovo ragazzo. Queste immagini, germogliate nei recessi della sua mente, restavano
inconfessate, tranne che nei suoi sogni e in quei momenti sospesi nella penombra tra il
sonno e la veglia…
“Harry, sei ancora con noi?” chiese Hermione.
“Cosa? Si, certo” rispose Harry, tornando in sé. “Okay… va bene. Se non riesco a far
parlare Slughorn questo pomeriggio, prenderò un po’ di pozione e ci riproverò questa
sera”.
“Bene, allora è deciso” tagliò corto Hermione, alzandosi in piedi e compiendo
un’aggraziata piroetta. “Destinazione… determinazione… deliberazione…” mormorò.
“Oh, piantala” la supplicò Ron. “Mi sento già abbastanza male – veloce, nascondimi!”.
“Non è Lavanda!” sbuffò Hermione impaziente, quando Ron si tuffò dietro di lei; due
ragazze stavano uscendo in giardino.
“Meno male!” disse Ron, sbirciando da dietro la spalla di Hermione per controllare.
“Accidenti, non sembrano molto allegre, vero?”.
“Sono le sorelle Montgomery. E’ ovvio che non sono allegre, non hai sentito quello che è
successo al fratello minore?” chiese Hermione.
“A dire il vero, ho perso un po’ il filo di quello che sta succedendo ai parenti degli altri”
disse Ron.
“Beh, è stato attaccato da un lupo mannaro. Gira voce che la madre si sia rifiutata di
aiutare i Mangiamorte. Comunque aveva solo cinque anni ed è morto al San Mungo. Non
sono riusciti
a salvarlo.”
“E’ morto?” le fece eco Harry, sconvolto. “Ma credevo che i lupi mannari non uccidessero!
Non cercano solo di trasformarti in uno di loro?”.
“A volte uccidono” disse Ron, improvvisamente serio. “Ho sentito dire che capita quando
il lupo mannaro si lascia trasportare e perde il controllo”.
“Qual è il nome del lupo mannaro?” chiese prontamente Harry.
“Beh, si dice che sia stato Fenrir Greyback” rispose Hermione.
“Lo sapevo – il pazzo a cui piace attaccare i bambini, quello di cui mi ha parlato Lupin”
disse Harry con veemenza.
Hermione gli rivolse uno sguardo sconsolato.
“Harry, devi riuscire a farti dare quel ricordo” disse. “Alla fine è di questo che si tratta,
no? Riuscire a sconfiggere Voldemort. E’ lui la causa di tutte le cose orribili che stanno
succedendo…”.
Il suono della campanella li raggiunse dal castello e Ron e Hermione saltarono in piedi,
terrorizzati.
“Tranquilli, andrà bene” li rassicurò Harry, mentre si incamminavano verso l’entrata
principale
per raggiungere gli altri studenti che aspettavano di fare l’esame. “Buona fortuna”.
“Anche a te!” rispose Hermione lanciandogli un’occhiata significativa mentre Harry si
avviava verso i sotterranei.
Erano solo in tre a Pozioni quel pomeriggio: Harry, Ernie e Draco Malfoy.
“Siete tutti troppo giovani per Materializzarvi?” chiese Slughorn, gioviale. “Non avete
ancora compiuto diciassette anni?”.
Scossero la testa tutti e tre.
“Molto bene” disse allegramente Slughorn. “Dato che siamo in pochi, faremo qualcosa di
diverso. Voglio che ciascuno di voi mi prepari qualcosa di divertente!”
“Forte, signore!” esclamò Ernie esultante, strofinandosi le mani.
Malfoy dal canto suo non accennò neppure un sorriso.
“Cosa intende dire, ‘qualcosa di divertente’?” domandò piuttosto seccato.
“Oh, sorprendetemi” rispose Slughorn con leggerezza.
Malfoy aprì la sua copia di Pozioni Avanzate con espressione imbronciata. Era
chiaro che riteneva la lezione un inutile spreco di tempo. Senza dubbio, pensò Harry
sbirciando oltre il suo libro, Malfoy rimpiangeva le ore che avrebbe potuto passare nella
Stanza delle Necessità.
Era solo la sua immaginazione, o Malfoy, come Tonks, pareva dimagrito? Di certo era più
pallido; il suo colorito aveva una vaga sfumatura grigiastra, forse perché era da qualche
tempo che non vedeva la luce del sole. Ma non c’era traccia di arroganza, entusiasmo o
superiorità, né della sfrontatezza che aveva dimostrato sull’Espresso di Hogwarts,
quando si era vantato apertamente della missione che Voldemort gli aveva affidato… la
ragione poteva essere una sola, pensò Harry: Di qualsiasi compito si trattasse, non stava
dando i risultati sperati.
Decisamente sollevato, Harry si mise a sfogliare la sua copia di Fare Pozioni Avanzate. Si
imbatté in una versione pesantemente corretta dal Principe Mezzosangue
dell’Elisir dell’Euforia, che non solo pareva soddisfare i requisiti di Slughorn, ma (il cuore
di Harry sussultò al pensiero) se solo fosse riuscito a fargliene assaggiare un po’ avrebbe
potuto mettere il professore dell’umore adatto a consegnargli il ricordo…
“Bene, vediamo, questa pozione ha un aspetto fantastico,” disse Slughorn un’ora e mezza
dopo, e batté le mani mentre esaminava il liquido di colore giallo acceso nel calderone di
Harry. “Euforia, a quanto pare. E questo cos’è? Mmmm… hai aggiunto un tocco di menta
piperita, giusto? Poco ortodosso, ma che lampo di genio, Harry! Ovviamente, la menta
controbilancia gli eventuali effetti collaterali della pozione, come l’improvvisa vena
canterina e il prurito al naso… davvero non so da dove ti venga l’ispirazione, ragazzo
mio… a meno che
–”
Col piede Harry spinse il libro del Principe ancora più a fondo nella cartella.
“– a meno che non siano i geni ereditati da tua madre!”
“Oh… già, probabilmente” disse Harry, sollevato.
Ernie era piuttosto irritato; deciso per una volta a superare Harry si era inventato una
pozione lì per lì, col risultato che si era solidificata e aveva formato una specie di grumo
violaceo sul fondo del suo calderone. Malfoy stava già raccogliendo le sue cose con
un’espressione acida in viso: Slughorn aveva decretato che la sua Pozione del Singhiozzo
era a malapena ‘passabile’.
Entrambi si precipitarono fuori al suono della campanella.
“Signore…” esordì Harry. Slughorn si guardò intorno, e quando vide che in classe erano
rimasti solo lui e Harry, si dileguò in tutta fretta.
“Professore – Professore, non vuole assaggiare la mia po--?” gli gridò dietro Harry.
Ma Slughorn era già sparito. Sconfortato, Harry vuotò il contenuto del suo calderone e
radunò le sue cose, poi lasciò il sotterraneo e si incamminò a passo lento verso la Sala
Comune. Ron e Hermione furono di ritorno nel tardo pomeriggio.
“Harry!” esclamò Hermione sbucando attraverso il buco del ritratto. “Harry, ce l’ho
fatta!”.
“Complimenti!” disse lui. “E Ron?”
“Lui – lui non lo ha passato per un soffio,” sussurrò Hermione. In quel momento Ron
entrò nella stanza a passi strascicati, imbronciato. “E’ stato proprio sfortunato… una
sciocchezza, l’esaminatore si è accorto che aveva dimenticato mezzo sopracciglio… come
è andata con Slughorn?”.
“Niente da fare” disse Harry, quando Ron li ebbe raggiunti. “Che sfortuna! Tranquillo, la
prossima volta lo passi – possiamo provarlo assieme”.
“Sì, beh…” borbottò Ron imbronciato “ma per mezzo sopracciglio! Era solo un dettaglio!”
“Hai perfettamente ragione” tentò di placarlo Hermione. “E’ sembrato anche a me un po’
troppo severo…”.
Passarono la maggior parte della cena a parlar male dell’esaminatore di Materializzazione
e Ron sembrava leggermente rincuorato quando, ritornati nella Sala Comune, ripresero a
discutere la questione di Slughorn e del ricordo.
“Allora, Harry – hai intenzione di usare la Felix Felicis oppure no?” chiese Ron.
“Beh, sì, credo sia meglio” rispose Harry “ma non credo che mi serva tutta, dodici ore
sono
tante, non ci vorrà mica tutta la notte… Ne prenderò solo un sorso. Due o tre ore
dovrebbero bastare”.
“Credimi, ti dà una sensazione fantastica!” disse Ron con un sorriso nostalgico. “Come se
niente potesse andare storto. Hai la certezza di non poter sbagliare”.
“Ma di cosa stai parlando?”scoppiò a ridere Hermione. “Se non l’hai mai assaggiata!”.
“Sì, ma ero credevo di averla presa, no?” replicò Ron, come se per lui la cosa fosse ovvia.
“E’ praticamente la stessa cosa …”.
Avendo appena visto Slughorn entrare nella Sala Grande e sapendo che a lui piaceva
mangiare con calma, si fermarono per un po’ nella Sala Comune. Il loro piano prevedeva
che Harry sarebbe andato nell’ufficio di Slughorn una volta che questi vi avesse fatto
ritorno.
Quando il Sole raggiunse le cime degli alberi della Foresta Proibita, decisero che era
giunto il momento; dopo aver controllato che Neville, Dean e Seamus fossero tutti nella
Sala Comune, sgattaiolarono nel dormitorio dei ragazzi.
Harry frugò nel baule finché non trovò il paio di calzini arrotolati dentro cui era nascosta
la bottiglietta scintillante.
“Bene, è giunto il momento.” Detto questo, Harry portò la boccetta alle labbra e ne bevve
un sorso ben misurato.
“Senti qualcosa?” sussurrò Hermione.
Harry non rispose per qualche istante. Poi, lentamente ma in maniera sempre più decisa,
un formidabile senso di sicurezza s’impadronì di lui come se d’improvviso gli si
spalancassero davanti infinite possibilità; in quel momento era sicuro di poter fare
qualsiasi cosa… recuperare il ricordo di Slughorn non solo ora sembrava possibile, ma
addirittura un gioco da ragazzi.
Saltò in piedi con un gran sorriso, traboccante di fiducia in sé stesso.
“Benissimo” disse “Mi sento davvero benissimo. Bene… faccio un salto da Hagrid.”
“Cosa?” esclamarono Ron e Hermione, entrambi colti alla sprovvista.
“No, Harry - Devi andare da Slughorn, ricordi?” disse Hermione.
“No” ripetè Harry, sicuro di sé. “Vado da Hagrid, me lo sento, è la cosa giusta da fare”.
“Pensi che in questo momento la cosa giusta da fare sia andare a seppellire un ragno
gigante?” esclamò Ron attonito.
“Sì” rispose, estraendo dalla cartella il mantello dell’invisibilità. “Me lo sento, è il posto
giusto
dove andare. Avete capito, no?”
“No” risposero all’unisono Ron e Hermione, entrambi visibilmente preoccupati.
“Questo è Felix Felicis, vero?” chiese ansiosa Hermione, osservando la bottiglietta in
controluce. “Non è che avevi una fiala uguale con dentro – non so…”
“…Concentrato di Pazzia?” suggerì Ron, mentre Harry si gettava il mantello sulle spalle.
Harry scoppiò a ridere; Ron e Hermione erano sempre più preoccupati.
“Fidatevi di me” disse. “So quello che sto facendo… o meglio…” raggiunse la porta con
passo veloce. “Felix lo sa”.
Si tirò su il cappuccio del mantello e cominciò a scendere le scale con Ron e Hermione
alle calcagna. Giunto in fondo, scivolò oltre la porta aperta.
“Cosa ci facevi là dentro con lei?” strillò Lavanda Brown; il suo sguardo attraversò Harry
soffermandosi su Ron e Hermione che sbucavano proprio in quel momento dalla porta
del dormitorio dei ragazzi. Harry sentì Ron balbettare incomprensibilmente dietro di lui
mentre si allontanava in tutta fretta verso l’altro lato della sala.
Uscire dalla Sala Comune non fu difficile; mentre si avvicinava Ginny e Dean sbucarono
dal
buco del ritratto e Harry riuscì a scivolare in mezzo a loro. Nel farlo, inavvertitamente
sfiorò Ginny.
“Dean, piantala di spingermi, per favore!” esclamò Ginny seccata “Possibile che lo fai
sempre? Sono perfettamente in grado di passare da sola…”
Il ritratto si chiuse dietro Harry, che però fece in tempo a sentire la risposta secca di
Dean…
con un senso di crescente euforia, Harry proseguì lungo il corridoio. Non dovette fare
molta attenzione, dato che non incontrò nessuno lungo il suo percorso. Ma la cosa non lo
sorprese affatto: quella sera, era la persona più fortunata di Hogwarts.
Non aveva idea del perché in quel momento andare da Hagrid fosse la cosa giusta. Era
come se la pozione gli indicasse il cammino, un passo alla volta: non riusciva a scorgere
la meta, né a che punto esattamente Slughorn avrebbe fatto il suo ingresso, ma sapeva
che era sulla strada giusta per ottenere il ricordo. Raggiunto l’Ingresso Principale vide
che Gazza si era dimenticato di chiudere a chiave il portone. Harry lo spalancò con un
gran sorriso e si fermò per un istante a respirare l’odore di erba e aria pulita prima di
scendere la scalinata alla tenue luce del crepuscolo.
Fu solo quando ebbe raggiunto l’ultimo gradino che si rese conto di quanto sarebbe stato
piacevole fare una piccola deviazione verso gli orti mentre andava da Hagrid. Non era
proprio indispensabile, ma secondo Harry era un’intuizione che andava assecondata,
perciò si incamminò in quella direzione e fu compiaciuto, anche se non del tutto
sorpreso, di scorgere il professor Slughorn che conversava con la professoressa Sprite.
“…ti ringrazio per aver trovato il tempo, Pomona” stava dicendo cortesemente Slughorn.
“La maggior parte degli esperti ritiene che siano molto più efficaci se le si raccoglie al
crepuscolo”.
“Sono assolutamente d’accordo” rispose con entusiasmo la professoressa Sprite. “Pensi
che siano abbastanza?”.
“Certamente!” disse Slughorn che, notò Harry, stringeva tra le braccia una certa quantità
di pianticelle. “Un paio di foglie per ciascuno dei miei studenti del terzo anno dovrebbero
bastare, e alcune di scorta nel caso qualcuno le lasci cuocere troppo a lungo… bene,
buona serata a te e ancora grazie!”.
La professoressa Sprite si allontanò nella crescente oscurità in direzione delle serre e
Slughorn avanzò verso il punto dove si trovava, invisibile, Harry.
Colto da un improvviso desiderio di rivelarsi, Harry si tolse il mantello con gesto elegante.
“Buona sera, professore”.
“Per la barba di Merlino, Harry, mi hai spaventato!” disse Slughorn fermandosi di colpo,
guardingo. “Come hai fatto a uscire dal castello?”.
“Credo che Gazza abbia dimenticato di chiudere le porte” rispose Harry allegramente,
godendosi l’espressione minacciosa di Slughorn.
“Presenterò un richiamo ufficiale, quell’uomo è più preoccupato della confusione che non
della sicurezza del castello… ma tu cosa ci fai qui?”.
“Beh, signore, si tratta di Hagrid” cominciò Harry, rendendosi conto che la cosa giusta da
fare in quel momento era dire la verità. “E’ sconvolto… ma lei non lo dirà a nessuno, vero
professore? Non voglio che finisca nei guai…”.
Aveva chiaramente destato la sua curiosità del professore.
“Beh, questo non te lo posso promettere” disse Slughorn spazientito. “D’altra parte…
Silente si fida ciecamente di Hagrid, quindi non può trattarsi di una cosa tanto grave…”.
“E’ per via del suo ragno gigante, ce l’ha da un sacco di anni…viveva nella Foresta
Proibita, sa… sapeva anche parlare…”
“Ho già sentito delle voci secondo cui ci sarebbero degli esemplari di Acromantula nella
Foresta…” bisbigliò Slughorn, volgendo lo sguardo verso la massa di alberi scuri. “Allora
è vero?”
“Sì” disse Harry. “Ma questo qui, Aragog, il primo che Hagrid abbia mai avuto…è morto
ieri notte. Hagrid è fuori di sé dal dolore. Voleva un po’ di compagnia durante la
sepoltura, e io gli ho promesso che sarei andato.”
“Commovente, davvero commovente” commentò Slughorn, improvvisamente distratto. I
suoi grandi occhi bramosi erano puntati sulle luci che provenivano dalla capanna di
Hagrid. “Il veleno di Acromantula è molto pregiato…se l’animale è appena morto potrebbe
non essersi ancora seccato… naturalmente non oserei fare niente di inopportuno se
Hagrid è sconvolto…ma se ci fosse il modo di procur armene un po’… voglio dire, è
praticamente impossibile ottenere del veleno da un esemplare vivo…”.
Sembrava che Slughorn stesse parlando fra sé e sé piuttosto che con Harry.
“…sarebbe davvero uno spreco non prenderlo… potrebbe fruttarmi cento galeoni al
litro… e a essere sinceri, il mio stipendio non è poi un gran che…”
Harry intuì immediatamente cosa doveva dire.
“Beh,” disse, fingendosi esitante. “Beh… se volesse unirsi a noi, professore…a Hagrid
farebbe sicuramente piacere… sa, per dare ad Aragog un estremo saluto più dignitoso…”
Fu piuttosto convincente.
“Ma naturalmente!” disse Slughorn con gli occhi che gli luccicavano dall’entusiasmo. “Sai
cosa ti dico, Harry? Ci vediamo là, porterò un paio di bottiglie…sì, berremo alla salute –
beh, alla non-salute a dire il vero– della povera bestiola… dopo averla seppellita, gli
daremo un estremo saluto in grande stile. Vado a cambiarmi la cravatta, questa qui è un
po’ troppo allegra date le circostanze…”.
Si mise a correre in direzione del castello e Harry si incamminò a passi veloci verso la
capanna di Hagrid, sentendosi estremamente soddisfatto di sé.
“Ce l’hai fatta a venire” mormorò Hagrid quando, aperta la porta, scorse Harry che si
toglieva il mantello dell’invisibilità.
“Sì…ma Ron e Hermione non sono potuti venire .” Disse Harry. “Sono molto dispiaciuti.”.
“Non –non importa…Aragog si sarebbe commosso se sapeva che tu eri qui…”
Hagrid emise un singhiozzo. In segno di lutto si era legato attorno al braccio qualcosa di
molto simile a uno straccio immerso in lucido da scarpe; aveva gli occhi rossi e gonfi.
Harry gli diede alcuni colpetti sul gomito –era il punto più alto di Hagrid che riuscisse a
raggiungere cercando di consolarlo.
“Dove lo seppelliamo?” chiese. “Nella foresta?”
“Cavolo, no!” rispose Hagrid, asciugandosi sul bordo della camicia le lacrime che
sgorgavano copiose. “Gli altri ragni non vogliono nemmeno che mi avvicini alle loro
ragnatele. A quanto pare era solo per ordine di Aragog che non hanno mai cercato di
mangiarmi! L’avresti mai detto, Harry?”
La risposta onesta era ‘sì’. Harry ricordava con dovizia di particolari il giorno in cui lui e
Ron si erano trovati faccia a faccia con l’Acromantula: Aragog era senza ombra di dubbio
l’unico motivo per cui gli altri ragni non avevano mai cercato di attaccare Hagrid.
“E’ la prima volta che non posso andare in una parte della foresta!” esclamò Hagrid
scuotendo la testa.
“Non è stato facile portare via il corpo di Aragog, te l’assicuro! Di solito i ragni mangiano i
loro morti, sai…mai io volevo che avesse un bel funerale…e anche un estremo saluto
appropriato...”
Scoppiò nuovamente a piangere e Harry ricominciò a dargli colpetti sul braccio. Poi disse
(la pozione gli comunicò che era la cosa giusta da fare): “Hagrid, venendo qui ho
incontrato il professor Slughorn”.
“Non sarai mica nei guai, vero?” chiese Hagrid allarmato, sollevando lo sguardo. “Non
saresti dovuto uscire dal castello di sera, lo so bene…è tutta colpa mia – ”
“No, no, quando ha sentito cosa venivo a fare ha detto che gli avrebbe fatto molto piacere
raggiungerci e porgere anche lui l’estremo saluto ad Aragog.” Rispose Harry. “Credo sia
andato a mettersi qualcosa di più appropriato…e ha detto che avrebbe portato un paio di
bottiglie con sé, così potremo bere alla memoria di Aragog…”.
“Dici sul serio?” domandò Hagrid, sorpreso e commosso allo stesso tempo. “E’…è davvero
molto gentile da parte sua… anche il fatto di non averti dato una punizione… Non ho mai
avuto molto a che fare con Horace Slughorn prima d’ora…eppure viene a dare ad Aragog
l’estremo saluto? Beh…gli avrebbe fatto molto piacere, ad Aragog…”
Harry pensò tra sé e sé che se c’era qualcosa di Slughorn che Aragog avrebbe certamente
apprezzato, era l’abbondante quantità di carne che avrebbe potuto fornire. Ma non disse
niente, e si limitò ad avvicinarsi alla finestra sul retro, dalla quale poté scorgere l’orribile
vista del gigantesco ragno morto; giaceva riverso sul dorso, le zampe accartocciate e
aggrovigliate.
“Lo vuoi seppellire qui, Hagrid? Nel tuo giardino?”
“Stavo pensando…proprio dietro l’orto delle zucche” disse Hagrid con voce strozzata. “Ho
già scavato la…la fossa…Pensavo che potevamo dire un paio di cose su di lui…sai, i
ricordi felici –”
La sua voce si fece incerta, poi si ruppe. Un attimo dopo bussarono alla porta e lui andò
ad aprire, soffiandosi il naso con il suo enorme fazzoletto macchiato. Slughorn oltrepassò
l’uscio in fretta, con in mano diverse bottiglie; indossava una sobria cravatta nera.
“Hagrid” esordì con voce seria e profonda. “Mi è dispiaciuto molto sapere della tua
perdita”.
“E’ molto gentile da parte tua” rispose Hagrid. “Grazie mille. E grazie anche per non aver
messo Harry in punizione…”
“Non me lo sarei mai sognato” esclamò Slughorn. “Notte triste, triste davvero… dov’è la
povera creatura?”.
“Qua fuori” disse Hagrid con voce tremante. “A-andiamo allora”.
Uscirono tutti e tre nel giardino sul retro. La luna brillava pallida tra gli alberi e la sua
luce si univa a quella della finestra di Hagrid ad illuminare il corpo di Aragog; questo
giaceva sull’orlo di una gigantesca buca, vicino a una montagna di terra fresca alta tre
metri.
“Magnifico esemplare” commentò Slughorn, avvicinandosi alla testa del ragno, dove
quattro
paia di occhi lattiginosi fissavano, vacui, il cielo, e due enormi chele ricurve brillavano
immobili al chiarore della luna. Mentre Slughorn si chinava sulle chele, apparentemente
interessato all’enorme testa pelosa, a Harry parve di sentire il tintinnio di alcune
bottiglie.
“Non tutti ne apprezzano la bellezza” sospirò Hagrid rivolto a Slughorn mentre le lacrime
gli scorrevano dagli occhi gonfi. “Non sapevo che fossi interessato a creature come
Aragog, Horace”.
“Interessato? Mio caro Hagrid, ne sono affascinato” disse Slughorn, allontanandosi dal
corpo.
Harry vide il luccichio di una bottiglia scomparire sotto il suo mantello, ma Hagrid, che si
stava di nuovo asciugando gli occhi, non si accorse di nulla. “Ora… diamo inizio alla
sepoltura?”.
Hagrid annuì e avanzò di qualche passo. Con un grugnito sollevò il ragno gigante e lo
spinse dentro la buca. Questo sbatté sul fondo con un orribile colpo secco; Hagrid
ricominciò a piangere.
“Certo dev’essere molto dura per te, che lo conoscevi meglio di chiunque altro” disse
Slughorn. Come Harry, non arrivava più in alto del gomito di Hagrid, ma cominciò
ugualmente a darvi dei colpetti d’incoraggiamento. “Lascia che sia io a dire due parole”.
Harry pensò che doveva essere riuscito a prendere del veleno di ottima qualità, poiché
era un sorrisetto compiaciuto quello che sfoggiò mentre si avvicinava al bordo della fossa
per dire, con voce lenta e solenne:
“Addio a te, Aragog, Re degli Aracnidi. Coloro che ti conoscevano non dimenticheranno la
tua lunga e sincera amicizia! Il tuo corpo decadrà, ma il tuo spirito continuerà ad abitare
i luoghi silenziosi e intessuti di maestose ragnatale nella tua amata foresta. Possano i
tuoi discendenti dai molti occhi prosperare, e i tuoi amici umani trovare conforto per la
perdita subita.”
“E’…era bellissima…” ululò Hagrid, e si afflosciò a terra, singhiozzando più forte che mai.
“Coraggio, Hagrid, coraggio.” Disse Slughorn, agitando la bacchetta. Il gigantesco
mucchio di terra si sollevò in aria e ricadde sul corpo del ragno con un tonfo attutito, fino
a formare un piccolo tumulo. “Torniamo dentro, e beviamo un bicchiere. Prendilo
dall’altro braccio, Harry…ecco, così… Coraggio, Hagrid, alzati…su, da bravo…”
Depositarono Hagrid su una sedia vicino al tavolo. Thor, che fino a quel momento era
rimasto nascosto nella sua cesta, gli avvicinò con cautela e, com’era suo solito, appoggiò
la testa pesante sulle ginocchia di Harry. Slughorn stappò una delle bottiglie di vino che
aveva portato.
“Le ho controllate tutte per assicurarmi che non siano avvelenate” rassicurò Harry,
mentre versava tre quarti della prima bottiglia in una delle tazze giganti e offrendola a
Hagrid. “Le ho
fatte assaggiare una per una a un elfo domestico, dopo quello che è successo al tuo
amico Rupert.”
Harry si immaginò l’espressione sul volto di Hermione se fosse venuta a sapere di questo
abuso di elfi domestici, e decise che non le avrebbe riferito questa parte…
“Uno per Harry…” disse Slughorn, dividendo il contenuto della seconda bottiglia in due
tazze.
“…e uno per me. Bene,” levò in alto il suo bicchiere. “Ad Aragog”.
“Ad Aragog” gli fecero eco Harry e Hagrid.
Slughorn e Hagrid bevvero una lunga sorsata. Harry tuttavia, avendo la strada
illuminata da Felix Felicis, capì che non doveva bere; perciò finse di prenderne un
sorsetto e rimise la tazza sul tavolo, davanti a sé.
“L’ho preso che era ancora un uovo, sapete…” disse Hagrid sconsolato. “Era una cosetta
minuscola appena è uscito. Più o meno della grandezza di un cagnolino”.
“Che carino…” commentò Slughorn.
“Lo tenevo in un armadio, su a scuola… fino al giorno in cui…beh…”.
Hagrid si era fatto scuro in volto, e Harry sapeva bene perché: Tom Riddle aveva fatto in
modo che Hagrid venisse espulso dalla scuola, incolpato di aver aperto la Camera dei
Segreti. Slughorn dal canto suo sembrava non ascoltarlo; stava fissando il soffitto da cui
pendevano alcune pentole d’ottone e un fascio di capelli bianchi, segosi e lucenti.
“Non sarà mica crine di unicorno, vero, Hagrid?”
“Oh, sì.” Disse Hagrid con tono indifferente. “Gli si staccano dalla coda, sai, s’impigliano
ai rami degli alberi nella foresta…”.
“Ma caro il mio ragazzo…hai idea di quanto valgono?”
“Beh, io li uso per fermare le bende se qualche creatura resta ferita e roba del genere…”
Fece spallucce. “Sono utilissimi… sai, sono molto resistenti.”
Slughorn prese un altro lungo sorso dalla sua tazza, e i suoi occhi cominciarono a
muoversi intorno alla capanna, alla ricerca di ulteriori tesori che avrebbero potuto
trasformarsi in ampie scorte di idromele, ananas caramellato e giacche di velluto. Il
professore riempì nuovamente la tazza di Hagrid e la propria, poi cominciò a fare
domande sui vari tipi di creature che vivevano nella foresta e su come Hagrid fosse in
grado di prendersene cura. Hagrid, che diventava sempre più espansivo sotto l’influenza
del vino e dell’interesse dimostrato da Slughorn nei suoi confronti, smise infine di
asciugarsi gli occhi e si lanciò in una spiegazione particolareggiata dell’allevamento di
Bowtrucles.
A questo punto Felix Felicis richiamò l’attenzione di Harry, e lui si rese conto che la
scorta di vino che Slughorn aveva portato stava diminuendo a velocità spaventosa. Harry
non aveva ancora imparato a fare l’Incantesimo di Riempimento senza dire ad alta voce
la formula, ma la sola idea di non riuscirci in quel momento era ridicola; infatti Harry
rise tra sé e sé quando, dopo aver puntato la bacchetta sotto il tavolo e senza che né
Hagrid né Slughorn se ne accorgessero (si stavano scambiando storie sul commercio
illegale di uova di drago) i bicchieri cominciarono immediatamente a riempirsi.
Dopo circa un’ora, Hagrid e Slughorn avevano cominciato a fare dei brindisi piuttosto
stravaganti: a Hogwarts, a Silente, al vino fatto dagli elfi domestici, e a…
“A Harry Potter!” tuonò Hagrid, versandosi sul mento parte del suo quattordicesimo
boccale di vino mentre lo scolava.
“Dici bene” gli fece eco Slughorn, con voce leggermente velata. “A Parry Otter, il Ragazzo
Prescelto che– beh, qualcosa del genere…” mormorò, e vuotò a sua volta il bicchiere.
Non passò molto tempo prima che a Hagrid tornassero le lacrime agli occhi; spinse
l’intero fascio di crine di unicorno in mano a Slughorn, che da parte sua li infilò sotto il
mantello declamando brindisi: “All’amicizia! Alla generosità! Ai dieci galeoni a crine!”
Entro breve, Hagrid e Slughorn erano seduti fianco a fianco, l’uno con un braccio attorno
alle spalle dell’altro, intonando insieme una canzone lenta e triste che parlava di un
mago moribondo di nome Odo.
“Ahimè, tutti i buoni muoiono giovani” mormorò Hagrid, afflosciandosi sul tavolo,
leggermente strabico, mentre Slughorn continuava a canticchiare il ritornello.
“Mio padre era troppo
giovane per andarsene… e anche i tuoi genitori lo erano, Harry…”
Grossi lacrimoni ripresero a scorrere lungo le sue guance; strinse il braccio di Harry e lo
scosse.
“I migliori maghi della loro generazione che ho mai conosciuto… una cosa orribile…
davvero orribile…”
Slughorn intonò lamentosamente:
‘E Odo, l’eroe, lo riportarono a casa
Nel luogo dove aveva vissuto da ragazzo
Lo seppellirono con il cappello girato al contrario
E la bacchetta spezzata a metà, che cosa triste.”
“…terribile.” Grugnì Hagrid. La sua enorme test a irsuta ciondolò e ricadde sulle sue
braccia conserte; si addormentò di colpo, e cominciò a russare.
“Mi dispiace” disse Slughorn, a cui era venuto il singhiozzo. “Sono stonato come una
campana.”
“Hagrid non stava parlando della sua canzone” disse piano Harry. “Stava parlando della
morte dei miei genitori”.
“Oh.” Disse Slughorn, trattenendo a stento un rutto. “Oh, santo cielo. Sì, è stato…è stato
davvero terribile. Terribile… proprio terribile…”
Sembrò non trovare le parole adatte, perciò decise di riempire entrambi i loro bicchieri.
“Immagino…immagino che tu non te ne ricordi, vero, Harry?”
“No –beh, avevo solo un anno quando sono morti” cominciò Harry, fissando la fiammella
della candela che danzava al ritmo del russare sordo di Hagrid. “Ma sono riuscito a
ricostruire tutto quello che è successo. Mio padre è morto per primo. Lo sapeva?”
“N-no…io non lo sapevo…” sussurrò Slughorn.
“Già… Voldemort l’ha ucciso, poi ha calpestato li suo cadavere ed è andato da mia
madre” continuò Harry.
Slughorn fu scosso da un brivido ma non riuscì a staccare lo sguardo dal volto di Harry.
“Le ha detto di togliersi di mezzo.” Disse Harry impietoso. “Me l’ha detto lui stesso, non
era necessario che morisse anche lei. Lui voleva me, solo me. Lei avrebbe potuto
salvarsi.”
“Santo cielo” mormorò Slughorn a fil di voce. “Non era necessario che…? Avrebbe davvero
potuto… ma è orribile…”
“Orribile, vero?” ripetè Harry, la sua voce appena udibile. “E lei non si è spostata. Mio
padre era già morto, ma lei non voleva che morissi anch’io. Ha cercato di supplicare
Voldemort… ma lui è scoppiato a ridere…”.
“Ora basta!” implorò d’un tratto Slughorn, levando una mano tremante. “Davvero,
ragazzo mio, basta…Sono un uomo anziano… Non mi serve a niente sapere… non voglio
sapere…”
“Ah, già, me n’ero dimenticato” mentì Harry, sotto l’influsso del Felix Felicis. “Lei le era
affezionato, non è vero?”
“Affezionato?” ripetè Slughorn; i suoi occhi si riempirono di lacrime. “Non riesco a
immaginare una sola persona che conoscendola non le abbia voluto bene… era molto
coraggiosa… e spiritosa… è stata la cosa più orribile –”
“E tuttavia lei non vuole aiutare suo figlio” insistette Harry. “Mia madre ha dato la sua
vita per me, e lei non vuole consegnarmi un semplice ricordo.”
Il sonoro russare di Hagrid riempì la capanna. Harry fissò senza batter ciglio gli occhi
pieni di lacrime di Slughorn. L’insegnante di pozioni non riuscì a distogliere lo sguardo.
“Non dire così…” sussurrò. “Non è questione di… se fosse per aiutare te, certo… ma ora
come ora, di che utilità potrebbe mai…”
“Sarebbe fondamentale” scandì Harry. “Silente ha bisogno di informazioni. Io ho bisogno
di informazioni”.
Sapeva di non compromettersi: Felix gli diceva che Slughorn non si sarebbe ricordato di
nulla la mattina dopo. Harry si curvò in avanti, sempre fissando Slughorn dritto negli
occhi.
“Io sono il Prescelto. Devo trovare il modo di uccidere Voldemort. Ho bisogno di quel
ricordo.”
Slughorn impallidì sempre più; la sua fronte era imperlata di sudore.
“Tu sei davvero il Prescelto?”
“Certo che lo sono” rispose calmo Harry.
“Ma allora… caro ragazzo… mi stai chiedendo un sacrificio… mi stai chiedendo di
aiutarti nel tentativo di distruggere…”.
“Intende dire che non vuole liberarsi del mago che ha ucciso Lily Evans?”
“Harry, oh Harry… ma certo che lo voglio…è solo che..:”.
“Teme che scoprirà che lei mi ha aiutato?”
Slughorn non disse niente; pareva terrorizzato.
“Sia coraggioso come lo era mia madre, professore…”.
Slughorn sollevò una mano grassoccia e si premette sulla bocca le dita tremanti; per un
attimo sembrò un neonato troppo cresciuto.
“Non sono certo orgoglioso…” mormorò fra le dita. “Mi vergogno di ciò che –di ciò che il
ricordo mostra… Mi rendo conto di aver commesso uno sbaglio orribile quel giorno…”.
“Cancellerebbe il suo sbaglio, qualunque cosa lei abbia fatto, dandomi quel ricordo.”
Sottolineò Harry. “Sarebbe un gesto molto nobile e coraggioso.”
Hagrid si mosse nel sonno e seguitò a russare. Harry e Slughorn continuarono a fissarsi
alla luce tremolante della candela. Il silenzio durò a lungo, ma Felix consigliò a Harry di
non spezzarlo, di aspettare.
Poi, molto lentamente, Slughorn infilò una mano in tasca ed estrasse la sua bacchetta.
L’altra mano scomparve sotto il mantello e riemerse stringendo una bottiglietta vuota.
Senza distogliere lo sguardo, Slughorn sfiorò con la punta della bacchetta la propria
tempia e ne estrasse un lungo filo argenteo di ricordo. Il filo si allungò e allungò, poi si
ruppe e cominciò a ondeggiare pendendo dalla bacchetta. Slughorn fece ricadere nella
fiala, dove prese a contorcersi e avvolgersi su se stesso come se fosse fatto di fumo; lui
richiuse la bottiglietta con mano tremante e la poggiò sul tavolo davanti a Harry.
“La ringrazio molto, professore”.
“Sei un bravo ragazzo” mormorò il professor Slughorn, con le lacrime che gli scorrevano
copiose lungo le guance paffute, inondando i baffoni da tricheco. “E hai i suoi occhi…
solo…non pensare male di me quando avrai visto il ricordo…”
Anche lui, come Hagrid, lasciò cadere la testa fra mani, trasse un profondo respiro, e si
addormentò.
CAPITOLO VENTITRE’
GLI HORCRUX
Harry riusciva a sentire gli effetti di Felix Felicis svanire mentre camminava furtivamente
verso il castello. Il portone d’ingresso era rimasto aperto per lui, ma al terzo piano aveva
incontrato Pix e solo con difficoltà aveva evitato una punizione tuffandosi di lato in una
delle sue scorciatoie. Quando raggiunse il ritratto della Signora Grassa e si tolse il
Mantello dell’Invisibilità, non fu sorpreso di trovarla riluttante ad aiutarlo.
“Ti sembra questa l’ora di chiamarmi?”
“Sono davvero dispiaciuto – sono dovuto uscire per qualcosa d’importante –“
“Beh, la parola d’ordine è cambiata a mezzanotte, perciò dovrai dormire in corridoio!”
“Sta scherzando!” disse Harry. “Perché è dovuta cambiare a mezzanotte?”
“E’ così” disse la Signora Grassa. “Se sei arrabbiato vai a prendertela con il Preside, è lui
che ha rafforzato la sicurezza.”
“Fantastico” disse Harry amaramente, guardando verso il pavimento. “Davvero brillante.
Si, andrei a prendermela con Silente se lui fosse qui, perché è lui che ha voluto che io –“
“Lui è qui.” Disse una voce dietro Harry. “Il professor Silente è ritornato a scuola un’ora
fa.”
Nick-Quasi-Senza-Testa stava fluttuando verso Harry, la sua testa barcollava come al
solito sul suo collare.
“L’ho saputo dal Barone Sanguinario, che l’ha visto arrivare,” disse Nick. “E’ apparso, da
quanto dice il Barone, di buon umore, anche se un po’ stanco, ovviamente.”
“Dov’è?” chiese Harry con il cuore che sussultava.
“Oh, a lamentarsi e fare rumore sulla Torre dì Astronomia, è il suo passatempo preferito
–“
“Non il Barone Sanguinario, Silente!”
“Oh – nel suo ufficio,” disse Nick. “Credo, da quello che ha detto il Barone, che abbia
degli affari da sbrigare prima di-“
“Si!” disse Harry, con l’eccitazione nel petto alla prospettiva di dire a Silente che era
riuscito a prendere il ricordo. Si girò e si rimise a correre, ignorando la Signora Grassa
che lo stava chiamando.
“Torna indietro! Va bene, ho mentito! Ero irritata perché tu mi hai svegliata! La parola
d’ordine è ancora ‘verme solitario’!”
Ma Harry Si era già precipitato per il corridoio, e, in pochi minuti, stava dicendo ‘bignè di
glassati’ al gargoyle di Silente, che si fece da parte, permettendo a Harry di salire sugli
scalini a spirale.
“Avanti” disse Silente quando Harry bussò. Sembrava esausto.
Harry aprì la porta. Era l’ufficio di Silente, lo stesso di sempre, ma con un cielo nero e
costellato visibile dalla finestra.
“Per l’amor del cielo, Harry!”, disse Silente sorpreso. “A cosa devo questo piacere così
tardi?”
“Signore – L’ho preso. Ho preso il ricordo da Slughorn.”
Harry tirò fuori la piccola bottiglietta di vetro e la mostrò a Silente. Per un momento o
due, il Preside sembrò confuso. Poi sulla sua faccia comparve un largo sorriso.
“Harry, questa è una notizia spettacolare! Davvero ben fatto! Sapevo che potevi farcela!”
Tutte le considerazioni sull’ora tarda apparentemente dimenticate, corse attorno alla sua
scrivania, prese nella sua mano illesa la bottiglietta con il ricordo di Slughorn e si diresse
a gran passi verso l’armadietto in cui teneva il Pensatoio.
“E adesso,” disse Silente, posando il bacino di pietra sulla sua scrivania e svuotando
dentro il contenuto della bottiglietta, “ adesso, finalmente, vedremo. Harry, veloce…”
Harry si abbassò obbedientemente sul Pensatoio e sentì i suoi piedi che lasciavano il
pavimento dell’ufficio…ancora una volta cadde attraverso l’oscurità e atterrò nell’ufficio
di Horace Slughorn di molti anni prima.
C’era un Horace Slughorn molto più giovane, con i suoi spessi, lucidi capelli color paglia
e i suoi baffi biondo rossicci, seduto di nuovo su una comoda poltrona con i braccioli nel
suo ufficio, i suoi piedi posati su un pouffe di velluto, un piccolo bicchiere di vino in una
mano, l’altra che rovistava in una scatola di ananas caramellate. Attorno a Slughorn
c’erano una mezza dozzina di ragazzi adolescenti, nel cui mezzo sedeva Tom Riddle,
l’anello oro e nero di Orvoloson brillava sul suo dito.
Silente atterrò a fianco a Harry appena Riddle chiese, “Signore, è vero che la
professoressa Merrythought andrà in pensione?”
“Tom, Tom, se lo sapessi non potrei dirtelo,” disse Slughorn agitando un dito in segno di
rimprovero verso Riddle, anche se allo stesso tempo gli faceva l’occhiolino. “Devo dire che
mi piacerebbe sapere dove ti sei procurato quest’informazione, ragazzo; sei più informato
di metà del personale.”
Riddle sorrise; gli altri ragazzi risero e lo guardarono con ammirazione.
“E che dire della tua misteriosa abilità di conoscere le cose che non dovresti, e la tua
scrupolosa adulazione delle persone che contano- grazie per le ananas caramellate, a
proposito, hai ragione, sono le mie preferite-“
Alcuni dei ragazzi ridacchiarono di nuovo.
“- Mi aspetto con fiducia che tu diventerai Ministro della Magia entro vent’anni. Quindici,
se continuerai a mandarmi ananas caramellte. Ho contatti eccellenti al Ministero.”
Ton Riddle sorrise soltanto mentre gli altri risero di nuovo.
Harry notò che lui non era il più grande, ma tutti gli altri sembravano considerarlo come
il loro leader.
“Non penso che la politica sia adatta a me, signore,” disse quando finirono le risate. “Non
ho il giusto tipo di sfondo sociale, per prima cosa.”
Una coppia di ragazzi attorno a lui si guardarono con un sorrisetto compiaciuto. Harry
era sicuro che si stavano gustando una barzelletta privata: senza dubbio su quello che
sapevano, o sospettavano, sui famosi antenati del loro leader.
“Stupidaggini,” disse Slughorn vivacemente, “non potrebbe essere più chiaro che tu
discendi da maghi rispettabili, con le abilità che hai. No, farai tanta strada, Tom, Non mi
sono mai sbagliato su uno studente.”
Il piccolo orologio d’oro sulla cattedra di Slughorn suonò le undici e lui si guardò attorno.
Per l’amor del cielo, è già così tardi? E’ meglio che andiate, ragazzi, o saremo tutti in un
guaio. Lestrange, voglio il tuo tema per domani o è punizione. Stessa cosa per te, Avery.”
Uno per uno i ragazzi uscirono in fila dalla stanza. Slughorn si sollevò dalla poltrona e
portò il suo bicchiere vuoto sulla cattedra. Un movimento dietro di lui lo fece voltare;
Riddle era ancora lì in piedi.
“Fa attenzione, Tom, non vuoi essere preso fuori dal letto dopo il coprifuoco, e proprio tu,
un prefetto…”
“Signore, volevo chiederle una cosa.”
“Chiedi allora, ragazzo mio, chiedi…”
“Signore, mi chiedevo cosa sapeva lei su…sugli Horcrux?”
Slughorn lo fissò, le sue grosse dita sfioravano il bordo del suo bicchiere di vino.
“Un progetto per Difesa Contro le Arti Oscure?”
Ma Harry era convinto che Slughorn sapeva perfettamente che quello non era un compito
scolastico.
“Non esattamente, signore,” disse Riddle. “Ho incontrato il termine mentre leggevo e non
l’ho compreso pienamente.”
“No…bene…farai grosse difficoltà a trovare un libro a Hogwarts che ti darà dettagli sugli
Horcrux, Tom. Quelle sono cose molto Oscure, davvero molto Oscure,” disse Slughorn.
“Ma lei ovviamente sa tutto, signore? Voglio dire, un mago come lei – mi scusi, intendo,
se non me lo può dire, ovviamente – semplicemente sapevo che se qualcuno avrebbe
potuto aiutarmi, questo qualcuno era lei – perciò ho giusto pensato di chiedere-“
Era davvero ben fatto, pensò Harry, l’esitazione, il tono casuale, l’attenta adulazione, e
nessuna in eccesso. Lui, Harry, aveva così tanta esperienza nel cercare di ottenere
informazioni con lusinghe da persone riluttanti a darle che non poteva non riconoscere
un maestro al lavoro. Era sicuro che Riddle voleva davvero tanto quell’informazione; forse
aveva pianificato questo momento da settimane.
“Bene,”disse Slughorn, senza guardare Riddle, ma perdendo tempo con il nastro della
sua scatola di ananas caramellate,”bene, non ti farà male se ti do una veduta generale.
Giusto che tu capisca il termine. Horcrux è la parola usata per indicate un oggetto in cui
una persona ha nascosto parte della sua anima.”
“Però, signore, non capisco come funziona.” Disse Riddle.
La sua voce era attentamente controllata, ma Harry poteva sentire la sua eccitazione.
“Beh, scindi la tua anima” disse Slughorn, “e nascondi parte di essa in un oggetto fuori
dal corpo. Così, anche se il corpo viene attaccato o distrutto, non si può morire, perché
parte dell’anima rimane materiale e intatta. Ma, ovviamente, una forma del genere di
esistenza…”
La faccia di Slughorn si contrasse e Harry si trovò a ricordare parole che aveva sentito
circa due anni prima.
“Fui strappato via dal mio corpo, diventai meno che spirito, meno del più miserabile
fantasma…eppure ero vivo.”
“…pochi lo vorrebbero, Tom, molto pochi. La morte sarebbe preferibile.”
Ma la brama di Riddle era diventata evidente; la sua espressione era ingorda, non poteva
nascondere ancora a lungo il suo desiderio.
“Come dividi la tua anima?”
“Con un atto diabolico – l’atto supremo di malvagità. Commettendo un omicidio.
L’uccisione strappa l’anima. Il mago che intende creare un Horcrux userebbe il danno a
suo vantaggio: riporrebbe la porzione strappata –“
“Riporre? Ma come –?”
“C’è un incantesimo, ma non chiedermelo, non lo conosco!” disse Slughorn, scuotendo la
testa come un vecchio elefante infastidito dalle zanzare. “ Ho forse l’aspetto di uno che ha
provato – sembro un assassino?
“No, signore, ovviamente no,” disse Riddle e velocemente. “Mi scusi…non intendevo
offenderla…”
“Ma figurati, figurati, non mi hai offeso,” disse rauco Slughorn. “E’ naturale essere
curiosi su queste cose…i maghi di un certo calibro sono sempre stati attratti da
quell’aspetto della
magia…”
“Si, signore, disse Riddle. “Quello che non capisco però – solo una curiosità – voglio dire,
un solo Horcrux sarebbe utile? Puoi dividere la tua anima solo una volta? Non sarebbe
meglio, non ti renderebbe più forte, avere la tua anima divisa in più pezzi? Intendo,
innanzitutto, non è il sette il più potente numero magico, il sette non sarebbe –?”
“Per la barba di Merlino, Tom” urlò Slughorn. “Sette! Non è già abbastanza malvagio
uccidere una persona? E in ogni caso…malvagio abbastanza per dividere l’anima….ma
dividerla in sette parti…”
Slughorn sembrava essere profondamente turbato adesso: stava guardando fisso Riddle,
come se non l’avesse mai visto bene prima e Harry poteva giurare che si stava pentendo
della conversazione.
“Ovviamente,” mormorò, “questo è tutto in via ipotetica, quello di cui stiamo discutendo,
vero? Tutto accademico…”
“Si, signore, certo.” Disse Riddle velocemente.
“Ma nonostante questo, Tom…non parlarne in giro, quello che ti ho detto – o meglio, di
cui abbiamo discusso. La gente non gradirebbe sapere che abbiamo parlato degli
Horcrux. E’ un argomento vietato a Hogwarts, sai…Silente è particolarmente severo su
questo…”
“Non dirò una parola, signore.” Disse Riddle e se ne andò, ma non prima che Harry
avesse visto la sua faccia, che era piena di quella stessa grande felicità che gli aveva visto
addosso quando aveva scoperto di essere un mago, il tipo di felicità che non rendeva
migliori i suoi lineamenti, ma li faceva, in qualche modo, meno umani…
“Grazie, Harry,” disse calmo Silente. “Andiamo…”
Quando Harry atterrò di nuovo sul pavimento dell’ufficio, Silente era già seduto dietro la
sua
scrivania. Anche Harry si sedette, e aspettò che Silente iniziasse a parlare.
“Ho sperato di ottenere questa testimonianza per moltissimo tempo,” disse finalmente
Silente. “Conferma la teoria su cui ho lavorato, mi dice che ho ragione, e anche quanto
siamo ancora lontani da raggiungere…”
Harry improvvisamente notò che ogni singolo preside nei ritratti appesi ai muri si era
sollevato e stava ascoltando la loro conversazione. Un mago corpulento, con il naso rosso
aveva appena tirato fuori un corno acustico.
“Bene, Harry,” disse Silente, “Sono sicuro che hai capito il significato di quello che
abbiamo appena sentito. Alla stessa età che hai tu adesso, mese più mese meno, Tom
Riddle stava cercando di scoprire tutto quello che poteva per rendersi immortale.”
“E lei pensa che ci sia riuscito?” chiese Harry . “Ha fatto un Horcrux? Ed è per quello che
non è morto quando mi ha attaccato? Aveva un Horcrux nascosto da qualche parte? Una
parte della sua anima era al sicuro?”
“Una parte…o forse più,” disse Silente. “Hai sentito Voldemort: quello che in particolare
voleva da Horace era sapere cosa sarebbe successo al mago che creava più di un
Horcrux, cosa sarebbe successo al mago così determinato a evitare la morte da essere
preparato ad uccidere molte volte, dividere la propria anima ripetutamente, così da
conservarla in molti, separati e nascosti Horcrux. Nessun libro gli avrebbe dato
quell’informazione. Per quanto ne so, e sono sicuro, per quanto ne sapeva Voldemort,
nessun mago aveva mai fatto più di dividere in due la propria anima.”
Silente si fermò un attimo, schiarendosi le idee, e poi disse, “Quattro anni fa, ho ricevuto
quella che consideravo una prova certa che Voldemort aveva strappato la sua anima.”
“Dove?” chiese Harry. “Come?”
“Me l’hai portata tu, Harry,” disse Silente. “I l diario, il diario di Riddle, quello che dava
istruzioni per riaprire la Camera dei Segreti.”
“Non capisco, signore.” Disse Harry.
Beh, anche se non ho visto il Riddle che è uscito dal diario, quello che tu mi avevi
descritto era un fenomeno a cui non avevo mai assistito. Un semplice ricordo cominciava
a agire e pensare da sé? Un semplice ricordo, che estraeva la vita dalla ragazza a cui era
capitato il diario tra le mani? No, nel libro aveva vissuto qualcosa di più oscuro…un
frammento di anima, ne ero quasi sicuro. Il diario era stato un Horcrux. Ma questo
sollevò un numero di domande pari a quelle a cui rispondeva. Quello che più mi aveva
intrigato e allarmato era che il diario era stato inteso più come un’arma che come una
protezione.”
“Continuo a non capire.” Disse Harry.
“Beh, funzionava come un Horcrux dovrebbe funzionare, in altre parola, il frammento di
anima nascosto al suo interno era tenuto al sicuro e ha sicuramente fatto la sua parte
impedendo la morte del suo possessore. Ma non poteva esserci dubbio che Riddle voleva
davvero tanto che il diario venisse letto, voleva che il pezzo della sua anima vivesse o
possedesse qualcun altro, così che il mostro di Serpeverde potesse venire nuovamente
sguinzagliato.”
“Non voleva che il suo duro lavoro fosse stato uno spreco,” disse Harry. “Voleva che la
gente venisse a conoscenza che era lui l’erede di Serpeverde, perché al tempo non poteva
prendere i riconoscimenti.”
“Corretto,” disse Silente, annuendo. “Ma non vedi, Harry, che se lui avesse voluto che il
diario passasse, o possedesse, futuri studenti di Hogwarts, sarebbe stato davvero
indifferente per quel prezioso frammento della sua anima nascosto lì dentro. Lo scopo di
un Horcrux è, come ha spiegato il professor Slughorn, tenere parte di se stessi nascosto
e al sicuro, non finire in mezzo alla vita di qualcun altro e correre il rischio di farlo
distruggere, come infatti è successo: quel particolare frammento di anima non c’è più; tu
hai provveduto a questo.
“Il modo trascurato in cui Voldemort considerava questo Horcrux mi è sembrato molto
strano. Mi suggeriva che doveva aver fatto, o aveva pianificato di fare, altri Horcrux, così
che la perdita del primo non sarebbe stata tanto dannosa. Non desideravo crederci, ma
nient’altro sembrava avere senso.
“Poi tu mi hai detto, due anni dopo, che la notte in cui Voldemort ha ottenuto
nuovamente un corpo, ha fatto una constatazione molto illuminante e allarmante ai suoi
Mangiamorte.
‘Io, che mi sono spinto più in là di ogni altro sul sentiero che conduce all’immortalità.’
Era quello che
tu mi hai riferito che lui ha detto. ‘Più in là di ogni altro.’ E pensavo di sapere cosa
significava, anche se i Mangiamorte non l’avevano capito. Si riferiva ai suoi Horcrux,
Horcrux al plurale, Harry, cosa che non credo che qualsiasi altro mago abbia mai avuto.
Finalmente tutto quadrava: Lord Voldemort sembrava diventare meno umano con il
passare degli anni, e la trasformazione che aveva subito mi sembrava spiegabile solo se
la sua anima fosse stata mutilata al di là del regno di quello che noi di solito chiamiamo
diavolo…”
“Per cui si è reso impossibile da uccidere uccidendo altre persone?” disse Harry. “Perché
non poteva creare una Pietra Filosofale, o rubarne una, se era così interessato
all’immortalità?”
“Ma noi sappiamo che ha cercato di farlo giusto cinque anni fa,” disse Silente. “Ma ci
sono alcune ragioni per cui, credo, una Pietra Filosofale avrebbe interessato Lord
Voldemort meno degli Horcrux.
“Mentre l’Elisir di Lunga Vita estende la vita, deve essere bevuto regolarmente, per
l’eternità, se chi lo beve ha intenzione di mantenere l’immortalità. Per questo, Voldemort
sarebbe dipeso completamente dall’Elisir, e se questo fosse finito, o contaminato, o se la
Pietra fosse stata rubata, sarebbe morto come un qualsiasi altro uomo. Voldemort vuole
agire da solo, ricorda. Credo che avrebbe trovato il fatto di essere dipendente, anche
dall’Elisir, intollerabile. Ovviamente era pronto a berlo se l’avesse fatto uscire da quella
orribile sottospecie di esistenza a cui era stato condannato dopo averti attaccato, ma solo
per riprendersi un corpo. Dopo, ne sono convinto, avrebbe continuato a fare affidamento
sui suoi Horcrux: non avrebbe avuto bisogno di nient’altro, se solo avesse potuto riavere
una forma umana. Era già immortale, vedi…o comunque vicinissimo.
“Ma adesso, Harry, armati di quest’informazione, il ricordo cruciale che sei riuscito a
procurarci, siamo più vicini al segreto per sconfiggere Lord Voldemort di chiunque altro
lo sia mai stato prima. L’hai sentito Harry:
“Non sarebbe meglio, non ti renderebbe più forte, avere la tua anima divisa in più pezzi…
non è il sette il più potente numero magico…” non è il sette il più potente numero
magico. Si, penso che l’idea di un’anima divisa in sette parti sarebbe apparsa grandiosa a
Lord Voldemort.”
“Ha fatto sette Horcrux?” disse Harry con uno sguardo inorridito, mentre alcuni dei
ritratti sulle pareti facevano simili rumori di raccapriccio e offesa. “Ma potrebbero essere
in una qualsiasi parte del modo, nascosti, sotterrati o invisibili…”
“Sono felice che tu abbia capito la grandezza del problema,” disse Silente con calma. “ Ma
innanzitutto, no, Harry, non sette Horcrux: sei. La settima parte della sua anima,
comunque mutilata, risiede all’interno del suo corpo rigenerato. E’ quella la parte di lui
che ha vissuto un’esistenza spettrale per così tanti anni durante il suo esilio; senza di
quella, non potrebbe vivere. Quel settimo pezzo di anima, il pezzo che vive nel suo corpo,
sarà l’ultimo da attaccare per chiunque abbia intenzione di uccidere Voldemort.”
“Ma i sei Horcrux, allora,” disse Harry, con un po’ disperatamente, “Come faremo a
trovarli?”
“Ti stai dimenticando…tu ne hai già distrutto uno. E io ne ho distrutto un altro.”
“Davvero?” disse Harry con ardore.
“Si, davvero,” disse Silente, e alzò la sua mano annerita e bruciata. “L’anello, Harry.
L’anello di Orvoloson. C’era una maledizione terribile sopra. Se non fosse stato,
perdonami per la
mancanza di modestia, per la mia pelle prodigiosa e per l’azione tempestiva del professor
Piton quando sono ritornato a Hogwarts, gravemente ferito, non sarei sopravvissuto per
raccontare la storia. In ogni caso, una mano appassita non è niente in confronto a un
settimo dell’anima di Voldemort. L’anello non è più un Horcrux.”
“Ma come ha fatto a trovarlo?”
“Come tu sai bene, per molti anni ho lavorato per scoprire più che potevo sulla vita
passata di Voldemort. Ho viaggiato molto, visitando quei posti in lui era stato una volta.
Sono incappato nell’anello nascosto tra le rovine della casa dei Gaunt. Sembrava che una
volta che
Voldemort era riuscito a chiuderci dentro una parte della sua anima, non voleva più
indossarlo. L’ha nascosto, protetto da molti incantesimi potenti, nel tugurio in cui
avevano
vissuto i suoi antenati (Morfin trasportato ad Azkaban, ovviamente), senza mai
immaginare
che un giorno mi sarei preso la briga di visitare la rovina, o che avrei potuto cercare le
tracce
di occultamento magico.
“Comunque, non dobbiamo congratularci con noi stessi con troppo entusiasmo. Tu hai
distrutto il diario e io l’anello, ma se fosse giusta la nostra teoria sull’anima frammentata
in sette parti, rimangono quattro Horcrux.”
“E potrebbero essere dappertutto?” disse Harry. “Potrebbero essere vecchie scatole di
latta, o, non so, bottiglie vuote di pozioni…?”
“Tu stai pensando alle Passaporte, Harry, che devono essere oggetti ordinari, facili da
non essere notati. Ma Lord Voldemort usa scatole di latta o vecchie bottiglie vuote di
pozioni per nascondere la sua preziosa anima? Ti stai dimenticando quello che ti ho
mostrato. A Lord Voldemort piaceva collezionare trofei, e preferiva oggetti con una forte
storia magica. Il suo orgoglio, il suo credersi superiore, la sua determinazione a costruirsi
un posto sbalorditivo nella storia della magia; queste cose mi suggeriscono che
Voldemort abbia scelto i suoi Horcrux con cura, preferendo oggetti degni di onore.”
“Il diario non aveva niente di speciale.”
“Il diario, come hai detto tu stesso, era la prova che lui era l’erede di Serpeverde; sono
sicuro che Voldemort lo considerava di grandissima importanza.”
“Perciò, gli altri Horcrux? Disse Harry. “Pensa di sapere dove sono, signore?”
“Posso solo ipotizzare,” disse Silente. “Per le ragioni che ti ho già dato, credo che Lord
Voldemort preferisse oggetti che avessero in sé una certa grandezza. Ho scavato nel
passato di Voldemort per cercare di trovare testimonianze di scomparse di oggetti simili
attorno a lui.”
“Il medaglione!” disse Harry ad alta voce. “La coppa di Tassorosso!”
“Si,” disse Silente, sorridendo, “Sarei preparato a scommettere, forse non l’altra mano,
ma due dita si, che quelli sono gli Horcrux tre e quattro. I rimanenti due, presumendo
che lui ne abbia creati sei, sono più problematici, ma azzarderei l’ipotesi che, avendo
preso oggetti di Tassorosso e Serpeverde, abbia voluto trovare oggetti anche di Grifondoro
o Corvonero. Quattro oggetti dei quattro fondatori avrebbe, ne sono sicuro, esercitato un
grosso prestigio nell’immaginazione di Voldemort. Non ti posso dire, però, se è mai
riuscito a trovare qualcosa di Corvonero. Sono fiducioso, comunque, che l’unica reliquia
conosciuta di Grifondoro rimane al sicuro.”
Silente puntò il suo dito annerito verso la parete dietro di lui, dove una spada
incastonata di rubini era posta in una teca di vetro.
“Lei pensa che è per questo che voleva tornare a Hogwarts così tanto, signore?” disse
Harry.
“Per cercare di trovare qualcosa di uno dei fondatori?”
“Esattamente,” disse Silente. “Ma sfortunatamente, questo non ci dà alcun vantaggio,
perché se ne andò, o almeno così credo, senza la possibilità di setacciare la scuola. Devo
concludere che non ha mai soddisfatto la sua ambizione di collezionare oggetti dei
quattro fondatori. Ne ha definitivamente due, forse ne ha trovati tre, e questo è il
massimo che
possiamo fare per ora.”
“Anche se ha qualcosa di Corvonero o Grifondoro, questo lascia comunque un sesto
Horcrux,” disse Harry, contando sulle sue dita. “A meno che non li abbia entrambi?”
“Non penso,” disse Silente. “Penso di sapere qual è il sesto Horcrux. Mi domando cosa mi
dirai quando ti avrò confessato che per un po’ sono stato molto curioso del
comportamento del suo serpente, Nagini?”
“Il serpente?” disse Harry, sbigottito. “Si possono usare animali come Horcrux?”
“Beh, è sconsigliabile farlo,” disse Silente, “perché inserire una parte della tua anima in
qualcosa che può pensare e muoversi di testa sua è ovviamente una cosa molto
rischiosa.
Comunque, se i miei calcoli sono giusti, a Voldemort mancava uno dei suoi sei Horcrux
quando è entrato nella casa dei tuoi genitori con l’intenzione di ucciderti.
“Sembra aver riservato la creazione degli Horcrux a delle morti particolarmente
significanti. Tu certamente lo saresti stato. Credeva che uccidendoti, stava distruggendo
il pericolo che la profezia aveva descritto. Credeva che stava per diventare invincibile.
Sono sicuro che aveva intenzione di creare l’Horcrux finale con la tua morte.
“Come ben sappiamo, ha fallito. Dopo un intervallo di alcuni anni, comunque, ha usato
Nasini per uccidere un vecchio Babbano, e forse gli passò per la testa di farla diventare il
suo sesto Horcrux. Lei sottolinea il suo legame con Serpeverde, che accresce la mistica di
Lord Voldemort. Penso che sia affezionato a lei come lo potrebbe essere di qualsiasi altra
cosa; certamente gli piace averla vicino e sembra avere su di lei un controllo
straordinario e insolito, anche per un Rettilofono.”
“Perciò,” disse Harry, “il diario non c’è più, l’anello non c’è più. La coppa, il medaglione e
il serpente sono ancora intatti e lei pensa che ci potrebbe essere un Horcrux che fu una
volta di Corvonero o Grifondoro?”
“Un ammirabile riassunto succinto e accurato, si,” disse Silente, curvando la testa.
“E…li sta ancora cercando, signore? E’ quello che fa quando lascia la scuola?”
“Corretto,” disse Silente. “Ho cercato per tantissimo tempo. Penso….forse….che potrei
essere vicino a trovarne un altro. Ci sono segni promettenti.”
“E se così fosse,” disse Harry velocemente, “potrei venire con lei e aiutarla a liberarcene?”
Silente guardò Harry molto attentamente per un momento prima di dire, “Si, penso di si.”
“Davvero posso?” disse Harry, completamente colto alla sprovvista.
“Oh si,” disse Silente, sorridendo. “Penso che tu ti sia meritato questo diritto.”
Harry sentì il battito del suo cuore aumentare. Era davvero bello, per una volta non
sentire parole di cauzione e protezione. I ritratti dei presidi sulle pareti sembravano meno
colpiti dalla decisione di Silente; Harry ne vide pochi scuotere la testa e Phineas Nigellus
in realtà sbuffava.
“Voldemort sa quando un Horcrux viene distrutto, signore? Se ne accorge?” chiese Harry
ignorando i ritratti.
“Una domanda davvero interessante, Harry. Io credo di no. Credo che Voldemort adesso è
così immerso nella malvagità, e poi queste parti della sua anima sono state separate da
lui
per così tanto tempo, che lui non si sente come ci sentiamo noi. Forse, in punto di morte,
potrebbe rendersi conto delle sue perdite…ma non lo era, per esempio, che il diario era
stato
distrutto, fino a che non forzò Lucius Malfoy a dirgli la verità. Quando Voldemort scoprì
che il
diario era stato distrutto e privato di tutti i suoi poteri, mi è stato detto che la sua rabbia
era terribile a vedersi.
“Ma pensavo che lui volesse che Lucius Malfoy lo portasse di nascosto all’interno di
Hogwarts?”
“Si, anni fa, quando era sicuro che sarebbe stato in grado di creare più Horcrux, ma
Lucius
doveva aspettare l’ordine di Voldemort, e non lo ricevette mai, perché Voldemort fu
annientato poco dopo avergli dato il diario. Senza dubbio lui pensava che Lucius non
avrebbe
osato fare niente con l’Horcrux se non farci attenzione, ma contava troppo sulla paura di
Lucius nei confronti di un padrone che era scomparso da anni e che Lucius credeva
morto.
Ovviamente, Lucius non sapeva la vera natura del diario. So che Voldemort gli ha detto
che il
diario avrebbe causato la riapertura della Camera dei Segreti, perché era astutamente
incantato. Se lucius avesse saputo che aveva tra le mani una parte dell’anima del suo
padrone, indubbiamente l’avrebbe trattato con più rispetto, ma invece ha portato avanti
da solo il vecchio piano per i suoi scopi: facendo finire il diario tra le mani della figlia di
Arthur Weasley, sperava di discreditare Arthur, di farmi cacciare da Hogwarts e di
liberarsi di un oggetto altamente incriminante in un colpo solo. Ah, povero
Lucius…chissà la furia di Voldemort per il fatto che aveva gettato via l’Horcrux
esclusivamente per il suo guadagno, e per il fiasco al Ministero l’anno scorso, non sarei
sorpreso se lui fosse segretamente contento di essere al sicuro ad Azkaban al momento.”
Harry rifletté per un momento, poi chiese, “Perciò se tutti i suoi Horcrux vengono
distrutti, Voldemort può essere ucciso?”
“Si, penso di si,” disse Silente. “Senza i suoi Horcrux, Voldemort sarà un uomo mortale
con un’anima mutilata e diminuita. Non ti dimenticare, però, che mentre la sua anima
viene danneggiata senza la possibilità di essere riparata, il suo cervello e il suo potere
magico rimangono intatti. Ci vorrà una pelle e un potere fuori dal comune per uccidere
un mago come Voldemort, anche senza i suoi Horcrux.”
“Ma io non ho una pelle e un potere fuori dal comune,” disse Harry, prima di riuscire a
fermarsi.
“Si, invece,” disse fermo Silente. “Tu hai un potere che Voldemort non ha mai avuto. Tu
puoi-”
“Lo so!” disse Harry con impazienza. “Io posso amare!” Fu solo con difficoltà che riuscì a
evitare si dire, ‘Che grande cosa’.
“Si, Harry, tu puoi amare,” disse Silente, che sembrava come se sapesse perfettamente
bene
cosa Harry si era appena trattenuto dal dire. “Cosa che, dato tutto quello che ti è
successo, è una cosa grandiosa e degno di nota. Sei ancora troppo giovane per capire
quanto sei fuori dal comune, Harry.”
“Quindi, quando la profezia dice che avrò ‘poteri al Signore Oscuro sconosciuti’, significa
giusto…l’amore?” chiese Harry, sentendosi un po’ abbattuto.
“Si…giusto l’amore,” disse Silente. “Ma Harry, non dimenticare mai che quello che la
profezia dice è importante solo perché Voldemort l’ha reso tale. Ti ho detto questo alla
fine dell’anno scorso. Voldemort ha scelto la persona che sarebbe stata più pericolosa per
lui…e facendo ciò, ti ha reso la persona più pericolosa per lui!”
“Ma significa la stessa-”
“No, per niente!” disse Silente sembrando im aziente. Puntando verso Harry la sua mano
nera e appassita, disse, “Stai dando troppa importanza alla profezia!”
“Ma,” farfugliò Harry, “ma lei mi ha detto che la profezia dice…”
“Se Voldemort non avesse mai sentito la profezia, questa sarebbe mai stata compiuta?
Avrebbe mai significato qualcosa? Ovviamente no! Pensi che tutte le profezie presenti
nella
Sala delle Profezie sono state compiute?”
“Ma,” disse Harry, sconcertato, “ma l’anno scorso, lei ha detto che uno avrebbe dovuto
uccidere l’altro…”
“Harry, Harry, solo perché Voldemort ha fatto un grande errore, e ha agito sulle parole
della professoressa Cooman! Se Voldemort non avesse mai ucciso tuo padre, ti avrebbe
causato un furioso desiderio di vendetta? Ovviamente no! Se non avesse obbligato tua
madre a morire per te, ti avrebbe dato una protezione magica che lui stesso non poteva
penetrare? Ovviamente no, Harry! Non capisci? Voldemort stesso ha creato il suo peggior
nemico, esattamente come fanno dappertutto i tiranni! Hai una minima idea di quanti
tiranni abbiano paura della gente che opprimono? Tutti loro sanno che, un giorno, in
mezzo alle loro molte vittime, sicuramente ci sarà qualcuno che si ribellerà e lo caccerà!
Voldemort non è diverso! E’ sempre stato attento a vedere se ci sarebbe stato qualcuno
che l’avrebbe sfidato. Ha sentito la profezia e si è tuffato nell’azione, con il risultato che
non solo ha scelto la persona più simile a lui per finirlo, ma gli ha dato anche delle
eccezionali armi mortali!”
“Ma…”
“E’ essenziale che tu capisca questo!” disse Silente, tirandosi in piedi e camminando a
gran passi per la stanza, i suoi vestiti scintillanti svolazzavano nel cammino; Harry non
l’aveva mai visto così agitato.
“Tentando di ucciderti, Voldemort stesso ha scelto la persona straordinaria che siede di
fronte a me, e gli ha dato gli strumenti per il lavoro! E’ colpa di Voldemort se tu eri in
grado di vedere nei suoi pensieri, le sue ambizioni, anche che tu capisci il linguaggio dei
serpenti in cui lui impartisce ordini, e, ancora, Harry, nonostante le tue visite privilegiate
all’interno del mondo di Voldemort (che, a proposito, sono un dono che cui qualsiasi
mangiamorte ucciderebbe per avere), tu non sei mai stato attratto dalle Arti oscure, non
hai mai, neanche per un secondo, mostrato il più piccolo desiderio di diventare un
seguace di Voldemort!”
“Certo che no!” disse Harry indignato. “Ha ucciso mia madre e mio padre!”
“Sei protetto, in breve, dalla tua capacità di amare!” disse Silente a voce molto alta.
“L’unica protezione che può funzionare contro il richiamo di potere come quello di
Voldemort! Nonostante tutte le tentazioni che hai dovuto sopportare, tutte le sofferenze, il
tuo cuore rimane puro, proprio come lo era quando avevi undici anni, quando ti sei
specchiato in uno specchio che rifletteva il tuo più grande desiderio, e lui ti ha mostrato
solo la via per ostacolare Lord Voldemort, e non l’immortalità o la ricchezza. Harry, hai
anche solo la minima idea di quanti pochi maghi avrebbero visto quello che hai visto tu
nello specchio? Voldemort avrebbe dovuto accorgersi di chi stava affrontando, ma invece
no!”
“Ma adesso lo sa. Ti sei intromesso nella mente di Voldemort senza alcun danno per te
stesso,ma lui non ti può possedere senza andare incontro ad un agonia mortale,come ha
scoperto al Ministero. Non penso però che lui abbia capito il perché, Harry, aveva così
tanta fretta di dividere la sua anima, che non si è mai fermato per capire l’incomparabile
potere di un’anima pura e intatta.”
“Ma, signore,” disse Harry, facendo uno sforzo enorme per non sembrare polemico. “tutto
giunge sempre alla stessa conclusione, no? Devo cercarlo e ucciderlo, o…”
“Devi?” disse Silente. “Ovviamente devi!” Ma non a causa della profezia! Perché tu stesso
non ti darai mai pace fino a che non riuscirai a farlo! Lo sappiamo entrambi! Immagina,
per favore, solo per un momento, di non aver mai sentito la profezia! Che sentimenti
avresti nei confronti di Voldemort? Pensa!”
Harry guardò Silente che camminava su e giù di fronte a lui, e pensò. Pensò a sua
madre, suo padre e Sirius. Pensò a Cedric Diggory. Pensò a tutte le azioni terribili che
sapeva che aveva fatto Lord Voldemort. Una fiamma sembrò accendersi nel suo petto,
bruciandogli la gola.
“Vorrei ucciderlo,” disse Harry con calma. “E vorrei farlo io.”
“Ma certo che vorresti!” urlò Silente. “Vedi, la profezia non dice che tu devi fare qualcosa!
Ma la profezia ha fatto sì che Lord Voldemort ti abbia designato come suo eguale…in
altre parole, sei libero di scegliere la tua strada, libero di voltare le spalle alla profezia!
Ma Voldemort continua a dare grande importanza alla profezia. Continuerà a
cercarti…questo certamente fa sì che…”
“Che uno di noi due finirà per uccidere l’altro,” disse Harry. “Si.”
Ma capì solo alla fine quello che Silente aveva cercato di dirgli. Era, pensò lui, la
differenza tra essere trascinato in un’arena per fronteggiare una battaglia contro la morte
ed entrare nell’arena a testa alta. Alcune persone, forse, avrebbero detto che c’era ben
poco da scegliere tra le due cose, ma Silente sapeva – e anch’io, pensò Harry, in un
impeto di fiero orgoglio, e anche i miei genitori – che c’era tutta la differenza del mondo.
CAPITOLO VENTIQUATTRO
SECTUMSEMPRA
Esausto ma felice per il suo lavoro notturno, il mattino dopo Harry raccontò quello che
era successo a Ron e Hermione durante la lezione di Incantesimi (dopo aver lanciato
l’incantesimo Muffliato su quelli che gli stavano intorno). Entrambi furono estremamente
colpiti dal modo in cui aveva ottenuto il ricordo da Slughorn e si meravigliarono
decisamente quando disse loro degli Horcrux di Voldemort e della promessa di Silente di
portarlo con lui, se ne avessero trovato un altro.
"Caspita!," disse Ron, quando Harry finì di raccontare; Ron stava distrattamente agitando
la sua bacchetta verso il soffitto, senza prestare la minima attenzione a quello che stava
facendo. "Caspita. Davvero andrai con Silente… a cercare di distruggere…. caspita! "
"Ron, stai facendo nevicare," disse pazientemente Hermione, afferrandogli il polso e
indirizzando la bacchetta lontano dal soffitto da cui, in effetti, stavano iniziando a cadere
dei
grandi fiocchi bianchi. Lavanda Brown, notò Harry, stava fissando Hermione da un
tavolo
vicino, con gli occhi molto rossi, e Hermione lasciò andare immediatamente il braccio di
Ron.
"Oh si," disse Ron, guardando si le spalle con una certa sorpresa. "Mi dispiace... adesso
sembra che abbiamo una forfora terribile..."
Ron tolse un po’ della finta neve dalle spalle di Hermione e Lavanda scoppiò a piangere.
Ron
assunse un’aria profondamente colpevole e le voltò le spalle.
"Ci siamo lasciati," disse a Harry a mezza bocca, "L’altra sera. Quando mi ha visto uscire
dal
dormitorio con Hermione. Ovviamente non poteva vederti, e quindi ha pensato che
eravamo
io e lei da soli."
"Ah," disse Harry. "Insomma — non ti dispiace che sia finita, non è vero?", "No," ammise
Ron. "E’ stato abbastanza brutto quando ha cominciato a strillare, ma almeno non sono
stato
io a farla finita."
"Vigliacco," disse Hermione, anche se sembrava divertita. "Bene, è stata una brutta notte
per
gli innamorati, qua in giro. Anche Ginny e Dean si sono lasciati, Harry."
Harry pensò di notare un’aria furba negli occhi mentre glielo diceva, ma Hermione non
poteva
sapere che le sue interiora avevano cominciato improvvisamente a ballare la conga.
Cercando di mantenere la faccia immobile e la voce il più possibile indifferente, chiese,
"Come mai?"
"Oh, una cosa veramente sciocca . . . Mi ha detto che Dean continuava a cercare di
aiutarla a
passare attraverso il passaggio del ritratto, come se lei non fosse capace di arrampicarsi
da
sola. . . ma era un bel pezzo che la loro relazione traballava."
Harry lanciò uno sguardo a Dean dall’altra parte della classe. Sembrava sicuramente
triste.
"Naturalmente, questo ti mette di fronte a un piccolo dilemma, non è vero?" disse
Hermione.
"Cosa stai dicendo?" disse velocemente Harry.
"La squadra di Quidditch," disse Hermione. "Se Ginny e Dean non si rivolgono più la
parola . .
."
"Oh — oh si," disse Harry.
"Vitious," disse Ron con un tono di avvertimento. Il piccolo e magro insegnante di
Incantesimi
si stava avvicinando ballonzolando a loro, e Hermione era la sola che fosse riuscita a
trasformare l’aceto in vino; la sua ampolla era piena di un liquido rosso scuro, mentre il
contenuto di quelle di Harry e Ron era sempre di un torbido marroncino.
"Insomma, insomma, ragazzi," squittì il Professor Vitius con aria di rimprovero. "Più fatti
e meno parole . . . fatemi vedere. . . ."
Alzarono insieme le bacchette, concentrandosi intensamente, e le puntarono verso le loro
ampolle. L’aceto di Harry si trasformò in ghiaccio; l’ampolla di Ron esplose.
"Si ... compito per la prossima lezione…" disse il Professor Vitious, riemergendo da sotto
iltavolo e togliendosi dei frammenti di vetro dalla cima del cappello, ".. esercitazioni
pratiche." Dopo la lezione di Incantesimi, si ritrovarono ad avere uno dei pochi periodi
liberi da poter trascorrere insieme; tornarono alla sala comune. Ron sembrava
sinceramente sollevato per la fine della sua relazione con Lavanda, e anche Hermione
sembrava allegra, anche se
quando qualcuno le chiedeva perché sorrideva, diceva semplicemente, "E’ una bella
giornata." Nessuno di loro sembrava accorgersi della feroce battaglia che infuriava nella
mente di Harry:
E’ la sorella di Ron.
Ma ha scaricato Dean!
E’ sempre la sorella di Ron.
Sono il suo migliore amico.
Questo peggiora le cose.
Se ci parlassi prima —
Ti picchierà.
E se non me ne fregasse niente?
E’ il tuo migliore amico!
Harry a malapena si rese conto che stavano passando attraverso il ritratto nell’assolata
sala comune, e si accorse solo vagamente del piccolo gruppo di studenti del settimo anno
che si era radunato li, finché Hermione non gridò, "Katie! Sei tornata! Come stai?"
Harry la guardò fisso: era Katie Bell, che sembrava essersi completamente rimessa ed era
circondata dai suoi amici in festa.
"Sto proprio bene!" disse contenta. "Mi hanno dimesso dal San Mungo lunedì, sono stata
un paio di giorni a casa con Papà e Mamma e poi sono rientrata stamattina. Leanne mi
stava raccontando di McLaggen e dell’ultima partita, Harry. . . ."
"Si," disse Harry, "comunque, adesso che sei tornata e con Ron di nuovo in forma,
abbiamo
buone speranze di stravincere con Corvonero, il che vuol dire che siamo ancora in corsa
per la Coppa. Senti, Katie . . ."
Doveva chiederglielo subito; la curiosità era riuscita persino a togliergli temporaneamente
Ginny dalla testa. Abbassò la voce mentre gli amici di Katie cominciavano a raccogliere le
loro cose; sembrava che fossero in ritardo per Trasfigurazione.
". . . quella collana . . . adesso ti ricordi chi te l’ha data?"
"No," disse Katie, scuotendo tristemente la testa. "Me lo chiedono tutti, ma non ho idea.
L’ultima cosa che mi ricordo era che stavo entrando nelle toilette del ‘Tre Manici di
Scopa’."
"Allora sei sicura di essere andata in bagno?" disse Hermione.
"Insomma, so che ho aperto la porta," disse Katie, "quindi immagino che chiunque mi
abbia
lanciato l’Imperius stesse proprio li dietro. Da quel momento, la mia memoria è vuota
fino a circa due settimane fa al San Mungo. Senti, adesso devo andare, non sopporterei
di farmi
dare una nota dalla McGranitt proprio il primo giorno che rientro a scuola..."
Prese la borsa e i libri e corse dietro ai suoi amici, lasciando Harry, Ron e Hermione a
ponderare quello che Katie aveva detto, seduti ad un tavolino vicino alla finestra.
"Allora deve essere stata una ragazza o una donna a dare la collana a Katie," disse
Hermione, "Se stava nel bagno delle signore.."
"O qualcuno che sembrava una ragazza o una donna," disse Harry. "Non ti dimenticare
che a Hogwarts c’era un calderone pieno di Pozione Polisucco. Sappiamo che una parte è
stata rubata..."
Con la mente, vide una sfilata di cloni di Tiger e Goyle passargli davanti agli occhi, tutti
trasformati in ragazze.
"Penso che berrò un altro sorso di Felix," disse Harry, "Devo tornare alla Stanza delle
Necessità."
"Sarebbe uno spreco assoluto della pozione," disse decisamente Hermione, posando la
sua copia del Sillabario dell’Incantatore che aveva appena tirato fuori dalla borsa. "Non
puoi fidarti solo della fortuna. Con Slughorn era diverso; tu avevi tutte le capacità per
convincerlo, quello che ti serviva era solo aggiustare un po’ le circostanze. Ma la fortuna
non basta per superare un incantesimo potente. Non sprecare quello che resta della
pozione! Ti servirà tutta la fortuna che puoi avere quando Silente ti porterà con lui..."
Abbassò la voce fino a un sussurro.
"Non ne potremmo fare altra?" chiese Ron a Harry, ignorando Hermione. "Sarebbe grande
averne una bella scorta... Dai un’occhiata al libro... "
Harry tirò fuori la sua copia di Pozioni Avanzate, e cercò alla voce Felix Felicis.
"Accidenti, è complicatissimo," disse, scorrendo la lista degli ingredienti. "E ci vogliono
sei
mesi... devi lasciarla bollire lentamente ..."
"Tipico," disse Ron.
Harry stava mettendo a posto il libro quando si rese conto che l’angolo di una pagina era
piegato; andando alla pagina, vide che era l’incantesimo Sectumsempra, con la nota "Per
i Nemici," che aveva marcato qualche settimana prima. Ancora non aveva capito come
funzionasse, principalmente perché non voleva provarlo con intorno Hermione, ma stava
considerando l’idea di provarlo su McLaggen la prossima volta che l’avesse colto di
sorpresa.
La sola persona che non fu particolarmente felice di rivedere Katie Bell a scuola fu Dean
Thomas, perché non sarebbe più stato necessario fargli coprire il ruolo di Katie come
Cacciatore. Dean assorbì il colpo abbastanza stoicamente quando Harry glielo disse,
alzando solo le spalle con un grugnito, ma mentre andava via Harry ebbe la netta
sensazione che Dean e Seamus a bassa voce stessero tramando qualcosa alle sue spalle.
La sera seguente ci furono i migliori allenamenti di Quidditch che Harry avesse mai visto
da Capitano. La squadra era così contenta di essersi liberata di McLaggen, così felice che
Katie fosse finalmente rientrata, che tutti volavano favolosamente bene.
Ginny non sembrava affatto abbattuta per la rottura con Dean; al contrario, era l’anima
della squadra. Le sue imitazioni di Ron che andava ansiosamente su e giù davanti alla
porta
mentre la Pluffa gli arrivava addosso a tutta velocità, o di Harry che gridava ordini a
McLaggen prima di essere messo KO, mantenevano tutti di buon umore. Harry, ridendo
insieme agli altri, era lieto di avere un motivo innocente per guardare Ginny; aveva gia
ricevuto diversi colpi di Bolide durante l’allenamento perché non riusciva a tenere gli
occhi fissi sul Boccino.
Nella sua testa ancora infuriava la battaglia: Ginny o Ron? Qualche volta pensava che il
Ron del dopo-Lavanda avrebbe potuto non prendersela troppo a male se lui ci avesse
provato con Ginny, ma allo stesso tempo si ricordava dell’espressione di Ron quando
l’aveva vista baciarsi con Dean, ed era sicuro che Ron avrebbe considerato un tradimento
anche il solo fatto che Harry le tenesse la mano. . . .
Eppure Harry non poteva fare a meno di parlare con Ginny, ridere con lei, tornare dagli
allenamenti insieme a lei; per quanto gli rimordesse la coscienza, si ritrovò a pensare al
modo migliore per incontrarla da sola. L’ideale sarebbe stato che Slughorn organizzasse
un’altra delle sue piccole feste, così Ron non sarebbe stato tra i piedi — ma
sfortunatamente, Slughorn sembrava averci rinunciato. Un paio di volte Harry aveva
pensato di chiedere aiuto a Hermione, ma non pensava di poter sopportare l’aria di
compiacimento che avrebbe avuto; pensava di averla già intravista quando Hermione lo
aveva beccato ad osservare Ginny o a ridere delle sue battute. A complicare la questione,
c’era la fastidiosa preoccupazione che se
non l’avesse fatto lui, qualcun altro ci avrebbe provato presto; lui e Ron erano finalmente
d’accordo sul fatto che la popolarità di Ginny era eccessiva per il suo stesso bene.
Tutto sommato, la tentazione di bere un altro sorso di Felix Felicis diventava ogni giorno
più forte, perché non era proprio questo il caso, come aveva detto Hermione, "di
aggiustare un po’ le circostanze"? Le giornate miti continuarono fino a maggio, e
sembrava che Ron fosse sempre appiccicato a Harry quando vedeva Ginny. Harry si trovò
a desiderare che per un colpo di fortuna Ron realizzasse che niente lo avrebbe fatto più
felice che vedere il suo migliore amico e sua sorella che si innamoravano o che li
lasciasse insieme da soli per più di qualche secondo. Sembrava che non ci fosse
possibilità ne per l’una cosa ne per l’altra cosa, perché l’ultima partita di Quidditch della
stagione incombeva e Ron non pensava ad altro che a discutere continuamente le
tattiche di gioco con Harry.
Ron non era l’unico, se per questo; l’interesse per la partita Grifondoro-Corvonero stava
crescendo in tutta la scuola, perché la gara avrebbe deciso un campionato ancora
apertissimo. Se Grifondoro avesse battuto Corvonero con trecento punti di margine
(un’impresa difficilissima, ma Harry non aveva mai visto la sua squadra volare così bene)
avrebbero vinto il Campionato. Vincendo con meno di trecento punti sarebbero arrivati
secondi, dopo Corvonero; con una sconfitta di cento punti sarebbero arrivati terzi, dietro
Tassorosso, mentre se avessero perso per più di cento punti sarebbero arrivati ultimi e
nessuno, pensava Harry, avrebbe mai e poi mai dimenticato chi per la prima volta in due
secoli aveva capitanato Grifondoro all’ultimo posto della classifica.
L’avvicinamento a questo incontro cruciale aveva tutte le usuali caratteristiche: i membri
delle Case rivali cercavano di innervosire gli avversari nei corridoi; fastidiosi cori su
singoli giocatori venivano provati rumorosamente al loro passaggio; gli stessi membri
delle squadre o andavano in giro con aria arrogante godendosi tutta l’attenzione, oppure
tra una lezione e l’altra correvano in bagno a vomitare.
In qualche modo, la gara si era legata inestricabilmente, nella mente di Harry, con il
successo
o il fallimento dei suoi piani su Ginny. Non poteva fare a meno di sentire che se avessero
vinto con più di trecento punti, le scene di euforia e una bella e rumorosa festa dopo la
partita
avrebbero avuto lo stesso effetto di un’abbondante sorsata di Felix Felicis.
Preso da tutte le sue preoccupazioni, Harry non aveva dimenticato la sua altra
ambizione:
scoprire cosa stava combinando Malfoy nella Stanza della Necessità. Stava ancora
controllando la Mappa del Malandrino, e dalle volte che non riusciva a individuare
Malfoy, ne deduceva che Malfoy passava ancora un sacco di tempo nella stanza. Sebbene
Harry stesse
perdendo le speranze di poter mai entrare nella Stanza della Necessità, faceva sempre un
tentativo quando era nelle vicinanze. Però, per quanto potesse riformulare la sua
richiesta, la parete rimaneva fermamente priva di porta.
Pochi giorni prima della partita con Corvonero, Harry si ritrovò da solo a scendere a cena
dalla sala comune, perché Ron era di nuovo corso nel bagno più vicino a vomitare, e
Hermione era scappata fuori a cercare il Professor Vector a causa di un errore che
pensava di aver fatto nel suo ultimo saggio di Aritmanzia. Più per abitudine che per altro,
Harry fece la sua usuale deviazione lungo il corridoio del settimo piano, controllando la
Mappa del Malandrino lungo il percorso. Per un momento non riuscì a individuare
Malfoy da nessuna parte e immaginò che fosse nuovamente all’interno della Stanza della
Necessità, ma poi vide
il puntino etichettato Malfoy nel bagno dei ragazzi al piano di sotto, insieme non a Tiger o
Goyle, ma a Mirtilla Malcontenta.
Harry smise di pensare a questa strana coppia solo quando andò a sbattere contro
un’armatura. Il forte rumore lo risvegliò dalle sue fantasticherie; scappando via dalla
scena
prima che Gazza potesse intervenire, si precipitò già dalle scale sul ballatoio del piano
inferiore. Fuori dal bagno, accostò l’orecchio alla porta. Non riuscì a sentire nulla. Aprì
molto silenziosamente la porta.
Draco Malfoy era in piedi con le spalle alla porta, con le mani serrate ai bordi del
lavandino, la testa biondo-platino chinata.
"Non fare così," cantilenava la voce di Mirtilla Malcontenta da uno dei gabinetti. " Non
fare così. . . Dimmi cosa c’è... Posso aiutarti. . . ."
"Nessuno può aiutarmi," disse Malfoy. Tremava tutto. "Non posso farlo... Non posso...
Non funzionerà mai. . . e se non lo faccio subito... dice che mi ucciderà..."
E Harry realizzò, con uno shock così forte che sembrava paralizzarlo, che Malfoy stava
piangendo — piangendo veramente — con le lacrime che gli scorrevano sul pallido viso
giù
nel lavandino sporco. Malfoy ansimava e singhiozzava quando, con un sobbalzo, guardò
nello specchio crepato e vide alle sue spalle Harry che lo fissava.
Malfoy si girò, estraendo la bacchetta. Istintivamente, Harry tirò fuori la sua. La
maledizione di Malfoy lo mancò per pochi centimetri, mandando in pezzi la lampadina
sul muro dietro di lui; Harry si spostò di lato, pensò Levicorpus! e agitò la bacchetta, ma
Malfoy bloccò il sortilegio e alzò la bacchetta per un altro —
"No! No! Basta!" gridò Mirtilla Malcontenta, facendo riecheggiare la sua voce tutt’intorno
alla stanza piastrellata. "Fermi! FERMI!"
Ci fu una forte esplosione, e il secchio dietro a Harry saltò in aria; Harry tentò la
maledizione Blocca-Gamba, ma rimbalzò sul muro dietro l’orecchio di Malfoy e distrusse
lo sciacquone dietro Mirtilla Malcontenta, che lanciò un grido; l’acqua si riversò
dappertutto e Harry scivolò mentre Malfoy, con la faccia contorta, gridava, "Cruci —"
"SECTUMSEMPRA!" ruggì Harry da terra, agitando selvaggiamente la bacchetta.
Un fiotto di sangue schizzò dalla faccia e dal petto di Malfoy, come se fosse stato
squarciato
da una spada invisibile. Barcollò all’indietro e crollo sul pavimento bagnato con un tonfo,
mentre la bacchetta gli cadeva dalla mano destra inerte.
"No —" ansimò Harry.
Scivolando e barcollando, Harry si rialzò in piedi e si lanciò verso Malfoy, il cui viso
adesso
era di un rosso scarlatto, mentre con le mani pallide si tormentava il petto intriso di
sangue.
"No — Io non —"
Harry non sapeva cosa stava dicendo; cadde in ginocchio accanto a Malfoy, che tremava
senza controllo in una pozza del suo stesso sangue. Mirtilla Malcontenta lanciò un grido
assordante: "ASSASSINIO! ASSASSINIO NEL BAGNO! ASSASSINIO!"
La porta si spalancò dietro Harry che alzò gli occhi, terrorizzato: Piton era entrato di
corsa
nella stanza, con la faccia livida. Spingendo via Harry bruscamente, si chinò su Malfoy,
tirò
fuori la sua bacchetta e la passò sulle profonde ferite che la maledizione di Harry aveva
prodotto, bisbigliando delle parole magiche che sembravano quasi una canzone.
L’emorragia sembrò fermarsi; Piton pulì il sangue dal viso di Malfoy e ripeté
l’incantesimo. Le ferite cominciarono a rimarginarsi.
Harry stava ancora guardando, colto dall’orrore per quello che aveva fatto, a malapena
consapevole che anche lui era fradicio di acqua e sangue. Mirtilla Malcontenta stava
ancora singhiozzando e piangendo. Piron eseguì il contro-incantesimo per la terza volta,
poi sollevò in piedi Malfoy.
"Devi andare in infermeria. Potrebbero rimanere delle cicatrici, ma con un trattamento
immediato di dittamo potremmo evitare anche queste... Vieni...."
Aiutò Malfoy ad attraversare il bagno, girandosi sulla porta per dire a Harry, con una
voce freddamente furiosa, "E tu, Potter . . . Aspettami qui."
Harry non pensò neanche per un attimo di disobbedire. Si rialzò lentamente, tremando, e
guardò giù sul pavimento. C’erano macchie di sangue come fiori scarlatti dappertutto.
Non
riuscì neanche a trovare la forza di dire a Mirtilla Malcontenta di stare zitta, mentre lei
continuava a piangere e singhiozzare, divertendosi sempre di più.
Piton tornò dieci minuti dopo. Entrò nel bagno e si chiese la porta alle spalle.
"Vai via," disse a Mirtilla, che scomparì immediatamente nel water, lasciando dietro di se
un silenzio assordante.
"Non volevo farlo," disse subito Harry. La sua voce riecheggiò nello spazio freddo e umido.
"Non sapevo cosa avrebbe fatto l’incantesimo."
Ma Piton lo ignorò. "Sembra che ti abbia sottovalutato, Potter," disse sottovoce. "Chi
avrebbe mai pensato che arrivassi a conoscere questa Magia Oscura? Chi le ha insegnato
quell’incantesimo?"
"Io —l’ho letto da qualche parte."
"Dove?"
"Era — in un libro della biblioteca," inventò selvaggiamente Harry. "Non mi ricordo come
si chiamava —"
"Bugiardo," disse Piton. La gola di Harry si seccò. Sapeva cosa avrebbe fatto Piton e non
sarebbe mai stato capace di evitarlo...
Il bagno sembrò tremolare davanti ai suoi occhi; lottò per bloccare tutti i suoi pensieri
ma, per quanto potesse provare, la copia di Pozioni Avanzate del Principe Mezzosangue
gli si agitava confusamente di fronte alla mente.
Un attimo dopo stava fissando nuovamente Piton, dentro il bagno distrutto e allagato.
Guardò Piton negli occhi, sperando nonostante tutto che Piton non avesse visto quello
che temeva avesse visto, ma —
"Portami la tua borsa," disse piano Piton, "e tutti i libri di scuola. Tutti. Portameli qui.
Subito!"
Discutere non sarebbe servito a niente. Harry si girò di scatto e schizzò fuori dal bagno.
Arrivato nel corridoio, cominciò a correre verso la torre di Grifondoro. Molte persone
venivano dalla direzione opposta; lo guardavano a bocca aperta, fradicio d’acqua e di
sangue. Harry non rispose alle loro domande e corse via.
Si sentiva stordito; era come se un cucciolo amatissimo fosse diventato improvvisamente
selvaggio; cosa aveva in testa il Principe quando aveva copiato quell’incantesimo nel
libro? E cosa sarebbe successo quando Piton l’avrebbe visto? Avrebbe detto a Slughorn
— lo stomaco di Harry si rivoltò — in che modo Harry aveva ottenuto così buoni risultati
in Pozioni per tutto l’anno? Avrebbe confiscato o distrutto quel libro che aveva insegnato
a Harry tante cose . . . Il libro che era diventato per lui una guida gentile e un amico?
Harry non poteva permetterlo. . . Non poteva. . .
"Dove sei — ? Perché sei fradicio — ? E’ sangue…." Ron era in cima alle scale e sembrava
confuso alla vista Harry.
"Ho bisogno del tuo libro," ansimò Harry. "Il tuo libro di Pozioni. Presto . . . dammelo . . ."
"Ma il Principe Mezzos —"
"Te lo spiego dopo!"
Ron tirò fuori dalla borsa la sua copia di Pozioni Avanzate e gliela diede; Harry corse via
verso la sala comune. Li, prese la sua borsa, ignorando gli sguardi stupiti di alcune
persone che avevano già finito di cenare, si lanciò attraverso il passaggio del ritratto, e si
precipitò lungo il corridoio del settimo piano.
Si fermò con una scivolata davanti all’arazzo coi troll che ballavano, chiese gli occhi, e
cominciò a camminare.
Ho bisogno di un posto per nascondere il mio libro. . . Ho bisogno di un posto per
nascondere il mio libro. . . Ho bisogno di un posto per nascondere il mio libro. . .
Era passato su e giù per tre volte di fronte al lungo muro vuoto. Quando aprì gli occhi,
ecco che c’era, finalmente: la porta della Stanza della Necessità. Harry la spalancò, si
getto dentro, e chiuse la porta sbattendola.
Harry trattenne il respiro. Nonostante la fretta, il panico, la paura per quello che lo
aspettava nel bagno, non riusciva a non essere sopraffatto dalla meraviglia per quello che
stava vedendo. Si trovava in una stanza grande come una cattedrale, le cui alte finestre
mandavano raggi di luce su quella che sembrava una città fortificata, costruita con quelli
che Harry sapeva dovevano essere oggetti nascosti da generazioni di abitanti di
Hogwarts.
C’erano vicoli e strade fiancheggiati da instabili torri di mobili rotti o danneggiati,
immagazzinati qui, forse, per nascondere le prove di qualche magia andata male, oppure
nascosti da elfi domestici maniaci del castello. C’erano migliaia e migliaia di libri, senza
dubbio vietati o scarabocchiati o rubati. C’erano catapulte con le ali e Frisbee Zannuti,
alcuni ancora abbastanza vitali da sollevarsi di malavoglia sopra le montagne di altri
oggetti proibiti; c’erano bottiglie incrinate di pozioni coagulate, cappelli, gioielli, mantelli;
c’erano quelli che sembravano gusci d’uovo di drago, bottiglie tappate il cui contenuto
ancora riluceva malvagiamente, alcune spade arrugginite e una pesante ascia macchiata
di sangue.
Harry corse verso uno dei tanti vicoli tra tutti quei tesori nascosti. Girò a destra dopo un
gigantesco troll impagliato, corse per una scorciatoia poi girò a sinistra dopo l’Armadio
Svanitore rotto in cui Montague si era perso l’anno precedente, per fermarsi finalmente
accanto a una credenza sulla cui superficie cerano delle bolle come se ci avessero tirato
sopra dell’acido. Aprì con uno scricchiolio uno degli sportelli dell’armadio: era già stato
utilizzato come nascondiglio per qualcosa in una gabbia che era morto da un pezzo; lo
scheletro aveva cinque zampe. Infilò il libro del Principe Mezzosangue dietro la gabbia e
chiuse lo sportello. Si fermò per un istante, il cuore che gli batteva terribilmente, mentre
guardava tutta quella confusione.... Sarebbe stato capace di ritrovare quel posto in mezzo
a tutta quella roba? Prese il busto scrostato di un orribile vecchio stregone da sopra una
cassa li vicino, e lo mise sopra la credenza dove aveva nascosto il libro, poi mise sulla
testa della statua una vecchia parrucca polverosa e una tiara consumata, per renderla
più riconoscibile, quindi si allontanò di corsa più velocemente che poteva attraverso i
vicoli di robaccia nascosta, fino alla porta, fino al corridoio, dove si chiuse la porta alle
spalle, che si ritrasformò immediatamente in pietra.
Harry si precipitò verso il bagno del piano di sotto, infilando nella borsa la copia di Ron
del libro di Pozioni Avanzate. Un minuto dopo, era nuovamente di fronte a Piton, che
senza dire una parola tese la mano verso la borsa di Harry. Harry gliela diede,
ansimando, con un dolore bruciante nel petto, e attese.
Uno a uno, Piton estrasse i libri di Harry e li esaminò. Alla fine, l’ultimo libro rimasto fu
quello di Pozioni, che Piton guardò con molta attenzione prima di parlare.
"Questa è la tua copia di Pozioni Avanzate, vero, Potter?"
"Si," disse Harry, ancora col fiatone.
"E’ proprio sicuro, Potter?"
"Si," disse Harry, con un po’ più di sicurezza.
"Questa è la copia di Pozioni Avanzate che hai acquistato al Ghirigoro?"
"Si," disse con decisione Harry.
"E allora perché," chiese Piton, "sul frontespizio c’è scritto il nome 'Roonil Wazlib'?"
Il cuore di Harry perse un colpo. "E’ il mio soprannome," disse.
"Il tuo soprannome," ripeté Piton. "Si . . . i miei amici mi chiamano così," disse Harry.
"Lo so cos’è un soprannome," disse Piton. I freddi occhi neri di Piton lo stavano ancora
trapassando; cercò di non guardarli. Chiudi la mente... Chiudi la mente.... Ma non lo
aveva mai imparato bene. . . .
"Lo sai cosa penso, Potter?" disse Piton, a voce molto bassa. "Penso che lei sia un
bugiardo e un imbroglione e che lei meriti una punizione tutti i sabati fino alla fine del
semestre. "Cosa ne pensa, Potter?"
"Io — Io non sono d’accordo, signore," disse Harry, sempre cercando di non guardarlo
negli occhi.
"Allora, vedremo come si sentirà dopo la sua punizione" disse Piton. " Sabato mattina alle
dieci, Potter. Nel mio ufficio."
"Ma signore . . ." disse Harry, alzando disperatamente lo sguardo. "Il Quidditch... l’ultimo
incontro della sta ..."
"Alle dieci," sussurrò Piton, con un sorriso che mise in mostra i suoi denti gialli. "Peccato
per Grifondoro. . . quarto posto quest’anno, temo ..."
E lasciò il bagno senza dire un’altra parola, lasciando Harry a fissare lo specchio
scheggiato, sentendosi peggio, era sicuro, di quanto Ron non si fosse mai sentito in vita
sua.
"Non ti dirò 'Te l’avevo detto,'" disse Hermione, un’ora più tardi nella sala comune.
"Smettila, Hermione," disse con rabbia Ron.
Harry non era andato a cena; non aveva per niente fame. Aveva appena finito di
raccontare cos’era successo a Ron, Hermione e Ginny. Non che ce ne fosse bisogno; le
notizie si erano
sparse molto velocemente: Mirtilla Malcontenta aveva cominciato a spuntare su da ogni
bagno del castello per raccontare la storia. Malfoy era già stato visitato in infermeria da
Pansy Parkinson, che non aveva perso tempo a parlare male di Harry a destra e a
sinistra, e
Piton aveva raccontato al personale tutto quello che era accaduto. Harry era già stato
chiamato fuori dalla stanza comune per sopportare quindici terribili minuti in compagnia
della Professoressa McGranitt, che gli aveva detto che era stato fortunato per non essere
stato espulso e che era completamente d’accordo sulla punizione di Piton, ogni sabato
fino alla fine del semestre.
"Ti avevo detto che c’era qualcosa che non andava in questo Principe," disse Hermione,
evidentemente incapace di trattenersi. "E avevo ragione, è vero o no?"
"No, non penso che avessi ragione," disse ostinatamente Harry.
Stava già passando un momento abbastanza brutto anche senza che Hermione gli
facesse la predica; gli sguardi dei giocatori di Grifondoro quando gli aveva detto che non
avrebbe potuto giocare il prossimo sabato erano stati la punizione peggiore. Harry si
accorse che Ginny lo guardava, ma non ricambiò lo sguardo; non voleva vedere la rabbia
o il disappunto nei suoi occhi. Le aveva solo detto che sarebbe stata lei a giocare come
Cercatore e che Dean sarebbe tornato in squadra al suo posto come Cacciatore. Forse, se
avessero vinto, Ginny e Dean avrebbero potuto rimettersi insieme, nell’euforia del dopopartita. . . Il pensiero lo attraversò come un coltello gelato....
"Harry," disse Hermione, "come fai a essere ancora attaccato a quel libro quando
quell’incantesimo —“
"La vuoi smettere di palare di quel libro!" scattò Harry. "Il Principe l’ha solo ricopiato! Non
ha consigliato a nessuno di usarlo! Per quel che ne sappiamo, poteva anche aver
annotato qualcosa che era stato usato contro di lui!"
"Non ci posso credere," disse Hermione. "Tu stai veramente difendendo —
"Non sto difendendo quello che ho fatto!" disse velocemente Harry. "Vorrei non averlo
fatto, e non solo perché mi sono beccato una dozzina di punizioni con Piton. Lo sapete
che non avrei mai usato un incantesimo come quello, neanche su Malfoy, ma non potete
dare la colpa al Principe, non ha scritto 'è forte, provatelo!' — stava solo prendendo
appunti per se stesso, non per altri..."
"Mi stai dicendo," disse Hermione, "che vorresti tornare — ?"
"A riprenderlo? Ebbene si," disse Harry con decisione. "Ascolta, senza il Principe non
avrei mai vinto la Felix Felicis. Non sarei mai riuscito a salvare Ron dall’avvelenamento,
non avrei mai —"
"— avuto la fama di grande talento di Pozioni che non ti meriti," disse Hermione
malignamente.
"Dacci un taglio, Hermione!" disse Ginny, e Harry fu così sorpreso, così grato, che alzò lo
sguardo verso di lei. "Mi sembra di capire che Malfoy stava cercando di usare una
Maledizione senza Perdono, dovresti essere contenta che Harry avesse un buon asso
nella manica!"
"Certo, è chiaro che sono contenta che Harry non sia stato maledetto!" disse Hermione,
chiaramente irritata. "Ma non puoi chiamare ‘buono’ quel Sectumsempra, Ginny, guarda
che conseguenze ha causato! E avrei pensato, visto quello che ha significato per le vostre
possibilità nella partita —"
"Oh, non far finta di interessarti al Quidditch," scattò Ginny, "ti rendi solo ridicola."
Harry e Ron spalancarono gli occhi: Hermione e Ginny, che erano sempre andate
d’accordo, ora stavano sedute con le braccia incrociate, gli occhi fissi in direzioni
opposte. Ron guardò nervosamente Harry, poi prese un libro a caso e vi si nascose dietro.
Harry, invece, per quanto sapesse ne avesse poche ragioni, si sentì tutt’un tratto
incredibilmente allegro, anche se nessuno di loro aprì più bocca per il resto della serata.
La sua allegria ebbe vita corta. Il giorno seguente ci furono da sopportare le provocazioni
di Serpeverde, per non parlare della rabbia dei compagni di Grifondoro, che erano
profondamente arrabbiati per il fatto che il loro Capitano si era fatto buttar fuori
dall’incontro finale della stagione. Sabato mattina, qualsiasi cosa avesse potuto dire
Hermione, Harry sarebbe stato felice di scambiare tutta la Felix Felicis del mondo per
entrare nel campo Quidditch con Ron, Ginny, e gli altri. Fu quasi insopportabile
staccarsi dal fiume di studenti che camminavano fuori al sole, tutti con coccarde,
cappelli e sciarpe e striscioni, per scendere i gradini di pietra nelle segrete e camminare
finché il suono distante della folla non fu come cancellato, con la consapevolezza che non
sarebbe riuscito a sentire una sola parola del commento o un applauso, o un urlo di
disappunto degli spettatori.
"Ah, Potter," disse Piton, quando Harry bussò alla porta e entrò nell’ufficio
fastidiosamente familiare che Piton, pur insegnando adesso ai piani superiori, non aveva
lasciato. La stanza era poco illuminata, come sempre, e le stesse cose morte e infangate
erano sospese in pozioni colorate sulle pareti tutto intorno. Sinistramente, c’erano molte
scatole coperte da ragnatele accatastate sul tavolo dove Harry avrebbe dovuto sedersi; si
portavano appresso un’aura di noioso, duro e inutile lavoro. "Il Signor Gazza cercava
qualcuno per mettere a posto questi vecchi documenti," disse Piton a voce bassa. "Sono i
verbali sui malfattori di Hogwarts e sulle loro punizioni. Dove l’inchiostro si è sbiadito, o
le schede sono state danneggiate dai topi, vorremmo che lei ricopiasse sia i crimini che le
punizioni e, assicurandosi che siano in ordine alfabetico, le rimettesse nelle scatole. Non
dovrà usare la magia."
"Va bene, Professore," disse Harry, con tutto il disprezzo che riuscì a mettere nelle ultime
quattro sillabe.
"Credo dovrebbe cominciare," disse Piton, con un sorriso malvagio sulle labbra, "con le
scatole mille e dodici fino alla mille e cinquantasei. Ci troverà dei nomi familiari, Potter, e
questo renderà più interessante il suo lavoro. Ecco, guardi. . ."
Con un movimento ostentato tirò fuori una scheda da una delle scatole più in alto, e
lesse,
"James Potter e Sirius Black. Scoperti mentre utilizzavano un incantesimo illegale su
Bertram Aubrey. Testa di Aubrey grande il doppio del normale. Doppia punizione." Piton
fece una smorfia.
"Deve essere di grande conforto che, sebbene loro non ci siano più, resti comunque
un ricordo delle loro grandi imprese."
Harry sentì la familiare sensazione ribollirgli all’interno dello stomaco. Mordendosi la
lingua
per non replicare, si sedette di fronte alle scatole e se ne mise davanti una.
Era, come Harry si era aspettato, un lavoro inutile e noioso, segnato (come Piton aveva
sicuramente pianificato) dal puntuale colpo nello stomaco che accompagnava la lettura
del
nome di suo padre o di Sirius, spesso accoppiati insieme in piccoli misfatti, e
accompagnati
occasionalmente da quelli di Remus Lupin e Peter Minus. Mentre ricopiava tutte le loro
malefatte con le relative punizioni, si chiese cosa stava succedendo li fuori, dove la
partita
doveva essere appena cominciata. . . Ginny giocava come Cercatore contro Cho . . .
Harry guardava sempre più spesso il grande orologio che ticchettava sul muro. Sembrava
si
muovesse il doppio più lento di un normale orologio; forse Piton lo aveva stregato per
farlo
andare così piano? Non poteva essere li solo da mezz’ora... un’ora ... un’ora e mezza. . . .
Lo stomaco di Harry cominciò a ruggire quando l’orologio segnò le dodici e mezza. Piton,
che
non aveva parlato affatto dopo aver messo Harry al lavoro, all’una e dieci finalmente alzò
la testa.
"Penso possa bastare," disse freddamente. "Segni il punto dove è arrivato. Continuerà il
prossimo sabato alle dieci." Si, signore.
Harry infilò a caso una scheda piegata nella scatola e si precipitò fuori dalla porta prima
che
Piton cambiasse idea. Corse su per le scale di pietra, allungando le orecchie per sentire
qualche suono dal campo, ma tutto era silenzioso. ... Era finita, allora. . . .
Fuori dalla Grande Sala affollata esitò, quindi corse su per la scalinata di marmo; sia che
Grifondoro vincesse o perdesse, i giocatori di solito festeggiavano o si commiseravano
nella loro sala comune.
"Quid agis?" domandò incerto alla Signora Grassa, chiedendosi cosa avrebbe trovato
all’interno.
La sua espressione fu imperscrutabile quando replicò, "Vedrai."
E si girò in avanti.
Un boato festoso proruppe dal buco dietro di lei. Harry rimase a bocca aperta mentre
tutti, appena lo videro, cominciarono a gridare. Alcune mani lo trascinarono nella stanza.
"Abbiamo vinto!" gridò Ron, saltandogli di fronte e mostrando a Harry la Coppa. "
Abbiamo vinto! Quattrocento cinquanta a centoquaranta! Abbiamo vinto!"
Harry si guardò intorno, c’era Ginny che correva verso di lui; aveva un’espressione dura
e aspra sul viso quando lo abbracciò. E senza pensarci, istintivamente, senza
preoccuparsi del
fatto che cinquanta persone li stavano guardando, Harry la baciò.
Dopo alcuni lunghi istanti – ma poteva essere stata mezz’ora — o forse alcuni giorni
assolati
— si separarono. La stanza era diventata molto silenziosa. Poi alcune persone
cominciarono
ad applaudire rumorosamente e ci fu uno scoppio di risatine nervose. Harry vide da
sopra la
testa di Ginny che Dean Thomas aveva in mano un bicchiere frantumato, e Romilda
Vane sembrava sul punto di lanciare qualcosa. Hermione sorrideva, ma gli occhi di Harry
cercarono Ron. Quando lo trovò, vide che aveva ancora in mano la Coppa, con
l’espressione di uno che ha preso una bastonata sulla testa.. Per una frazione di secondo
si guardarono l’uno con l’altro, poi Ron fece un leggero segno con la testa che Harry capì
significava, Va bene – se proprio dovete…
La creatura nel suo petto ruggì trionfante, sorrise a Ginny e le indicò senza parlare il
passaggio del ritratto. Una lunga camminata nel parco sembrava appropriata, durante la
quale – se avessero avuto il tempo – avrebbero anche potuto parlare della partita.
CAPITOLO VENTICINQUE
LA VEGGENTE SPIATA
Il fatto che Harry Potter uscisse con Ginny Weasley sembrò interessare un gran numero
di persone, per la maggior parte ragazze, tuttavia Harry scoprì felicemente di avere una
nuova impermeabilità al pettegolezzo nelle ultime settimane. Dopotutto era stato un bel
cambiamento sentirsi parlar dietro per qualcosa che lo stava rendendo felice come non si
ricordava essere stato da molto tempo, piuttosto che per essere stato coinvolto in orride
scene di magia Oscura.
‘Non pensi che le persone avrebbero di meglio di cui parlare,’ disse Ginny appena si
sedette sul pavimento della Sala comune, appoggiata alle gambe di Harry e leggendo La
Gazzetta del Profeta. ‘Tre attacchi di Dissennatori in una settimana, e tutto quello che
Romilda Vane ha da chiedermi è se è vero che hai un Ippogrifo tatuato sul petto.’
Sia Ron che Hermione esplosero in una fragorosa risata. Harry li ignorò.
‘Cosa le hai detto?’
‘Le ho detto che è un Ungaro Spinato],’ disse
Ginny girando pigramente una pagina del giornale. ‘Molto più macho.’
‘Grazie,’ disse Harry ridendo a bocca aperta. ‘E cosa le hai detto che ha Ron?’
‘Un Pygmy Puff, ma non ho detto dove.’
Ron assunse un’espressione arrabbiata come Hermione iniziò a rotolarsi dalle risate.
‘Guarda,’ disse puntando un dito minaccioso verso Herry e Ginny. ‘Solo perchè ti ho
accordato il mio permesso non vuol dire che non possa ritrattarlo –‘‘”il tuo permesso”, lo
derise Ginny. ‘Da quando mi dai il permesso per fare qualcosa?’
Comunque tu stesso hai detto che era meglio Harry piuttosto che Michael o Dean.’
‘Sì l’ho detto,’ disse Ron riluttante. ‘E solo finché non cominciate a sbaciucchiarvi in
pubblico –‘
‘Tu sporco ipocrita! E tu e Lavanda avvinghiati come un paio di anguille a fare schifezze
dappertutto?’ rivendicò Ginny.
Ma la tolleranza di Ron non doveva essere messa alla prova ancora a lungo siccome era
quasi giugno, per Harry e Ginny il tempo assieme stava diventando sempre più limitato. I
G.U.F.O. di Ginny si avvicinavano e lei era quindi costretta a ripassare per ore di notte.
Durante una di queste serate in cui Ginny si era ritirata in Biblioteca e Harry era seduto
accanto alla finestra nella sala comune, dove avrebbe dovuto finire il suo compito di
Erbologia, ma in realtà rivivendo un’ora particolarmente felice che aveva trascorso giù al
lago con Ginny all’ora di pranzo, Hermione si lasciò cadere sul sedile fra lui e Ron con
uno spiacevole sguardo risoluto in viso.
‘Voglio parlarti, Harry.’
‘Di cosa?’ disse Harry sospettoso. Solo il giorno prima Hermione gli aveva detto di
smetterla di distrarre Ginny ora che avrebbe dovuto dare il massimo per i suoi esami.
‘Del cosiddetto Principe Mezzosangue.’
‘Oh, non di nuovo,’ gemette. ‘Per favore, vuoi lasciar perdere?’
Non aveva osato tornare alla stanza delle Necessità per riprendersi il libro e la sua resa in
Pozioni ne stava di conseguenza risentendo (sebbene Slughorn, che approvava la storia
con Ginny, aveva giovialmente attribuito il calo al mal d’amore di Harry). Ma Harry era
sicuro che Piton non avesse ancora perso la speranza di mettere le mani sul libro del
Principe ed era determinato a lasciarlo dov’era finché Piton fosse rimasto sulla difensiva.
‘Non la pianterò,’ disse Hermione fermamente, ‘finché non mi avrai ascoltato. Ora, ho
provato a indagare un po’ su chi avrebbe potuto avere l’hobby di inventare incantesimi
Oscuri –‘
‘Lui non ne ha fatto un hobby –‘
‘Lui, lui – chi dice fosse un lui?’
‘Lo diciamo a causa di questo,’ disse Harry di cattivo umore. ‘Principe Hermione,
Principe!’
‘Esatto!’ disse Hermione, macchie rosse fiammeggiarono sulle sue guance appena tirò
fuori dalla tasca un vecchissimo pezzo di carta da giornale e lo sbatté sul tavolo davanti a
Harry.
‘Guarda quello! Guarda la figura!’
Harry raccolse il fragile pezzo di carta e fissò la foto in movimento, ingiallita dall’età;
anche Ron si piegò a dare un’occhiata. La figura mostrava una magra ragazza di circa
quindici anni.
Non era bella; sembrava allo stesso tempo di malumore e scontrosa cupa, con
sopracciglia pesanti e un viso lungo e pallido. Sotto alla foto c’era la didascalia: Eileen
Principe, Capitano della squadra di Gobbiglie di Hogwarts.
‘Quindi?’ disse Harry esaminando il breve articolo a cui la foto apparteneva; era una
storia piuttosto noiosa sulle competizioni scolastiche.
‘Il suo nome era Eileen Principe. Principe, Harry.’
Si guardarono l’un l’altro e Harry capì quello che Hermione stava cercando di dire.
Scoppiò a ridere.
‘Neanche per idea!’
‘Cosa?’
‘Tu pensi che lei fosse il... Mezzosangue? Oh, andiamo.’
‘Beh, perché no?’ Harry, non ci sono veri principi nel mondo dei maghi! È un
soprannome, un titolo fatto in casa che qualcuno si è auto assegnato, o potrebbe essere
il loro vero nome, no? No, ascolta! Se, mettiamo, suo padre era un mago il cui cognome
era “Principe”, e sua madre era Babbana, ecco che quello l’avrebbe resa un “Principe
Mezzosangue”!’
‘Sì, molto ingegnoso, Hermione...’
‘Ma potrebbe! Magari era fiera di essere un mezzo Principe!’
‘Ascolta, Hermione, posso dire che non è una ragazza. Posso solo dirlo.’
‘La verità è che tu pensi che una ragazza non avrebbe potuto essere abbastanza
intelligente,’ disse Hermione arrabbiata.
‘Come posso aver ciondolato in giro con te per cinque anni e non pensare che le ragazze
siano intelligenti?’ disse Harry, infastidito. ‘È il modo in cui scrive. So solo che il Principe
era un tizio, posso dirlo. Questa ragazza non ha avuto niente a che fare con lui. Dove
l’hai preso, comunque?’
‘In Biblioteca,’ disse Hermione prevedibilmente. ‘C’è una collezione completa di vecchi
Profeta laggiù. Bene, andrò a scovare altro su Eileen Principe, se posso.’
‘Divertiti,’ disse Harry irritato.
‘Lo farò,’ disse Hermione. ‘E il primo posto dove guarderò,’ gli disse frettolosa come
raggiunse il buco del ritratto, ‘è il registro dei vecchi riconoscimenti in Pozioni!’
Harry la guardò storto per un momento, poi continuò la sua contemplazione del cielo che
diventava buio.
‘Semplicemente non butta giù che tu la superi in Pozioni,’ disse Ron, ritornando alla sua
copia di Mille erbe magiche e funghi.
‘Non pensi io sia pazzo a rivolere indietro quel libro, vero?’
‘Ovviamente no,’ disse Ron vigorosamente. ‘Era un genio, il Principe. Ad ogni modo...
senza il suo suggerimento del bezoar...’ si passò il dito esplicitamente attraverso la sua
stessa gola, ‘non sarei qui per parlarne, no? Voglio dire, non sto dicendo che
l’incantesimo che hai usato su Malfoy fosse grandioso –‘
‘Neanch’io,’ disse rapidamente Harry.
‘Ma è guarito del tutto, no? Si è rimesso subito in piedi.’
‘Sì,’ disse Harry; questo era perfettamente vero, sebbene la sua coscienza ancora
rimordesse un po’. ‘Grazie a Piton...’
‘Sei ancora in punizione con Piton questo sabato?’ continuò Ron.
‘Sì, e il Sabato dopo quello, e il Sabato dopo ancora,’ singhiozzò Harry. ‘E sta suggerendo
che se non finisco tutte le scatole per la fine del trimestre continueremo l’anno prossimo.’
Trovava queste punizioni particolarmente seccanti perchè riducevano il tempo già
limitato che avrebbe potuto trascorrere con Ginny. Veramente si era spesso chiesto se
Piton non lo sapesse, perchè stava tenendo Harry sempre di più ogni volta e sottolineava
di come stesse perdendo le belle giornate e le varie opportunità che gli avrebbero offerto.
Harry fu scosso da queste amare riflessioni dall’apparizione al suo lato di Jimmy Peakes
che gli stava porgendo un rotolo di pergamena.
‘Grazie Jimmy... Ehi, è di Silente!’ disse Harry eccitato srotolando la pergamena e
analizzandola. ‘Vuole che vada nel suo ufficio più velocemente che posso!’
Si fissarono.
‘Accidenti,’ sussurrò Ron. ‘Non pensi... non avrà trovato...?’
‘Meglio andare e vedere, no?’ disse Harry balzando in piedi.
Si affrettò fuori dalla sala comune e lungo il settimo piano più veloce che poté, non
incontrando nessuno tranne Pix che scese in picchiata nella direzione opposta, lanciando
pezzi di gesso a Harry in un consueto modo di fare e strepitò forte mentre schivava gli
incantesimi difensivi di Harry. Appena Pix fu sparito, nei corridoi ci fu silenzio; a soli
quindici minuti dal coprifuoco, molte persone erano già tornate nelle sale comuni di
appartenenza.
E poi Harry sentì un urlo e un rumore. Si fermò lungo il percorso, ascoltando.
‘Come – osi – tu – aaaaargh!’
Il rumore proveniva da un corridoio vicino; Harry si affrettò in quella direzione, la
bacchetta pronta, girò un altro angolo e vide la Professoressa Cooman sdraiata in modo
scomposto sul pavimento, la testa coperta da uno dei suoi molti scialli, con molte
bottiglie di Sherry a terra davanti a lei, una rotta.
‘Professoressa –‘
Harry corse avanti e aiutò la Professoressa Cooman a rialzarsi. Alcuni delle sue
scintillanti perline si erano impigliate negli occhiali. Singhiozzava sonoramente, si
aggiustò i capelli e si tirò su aiutandosi col braccio di Harry.
‘Cos’è successo, Professoressa?’
‘Puoi ben chiedere!’ disse lei con voce acuta e penetrante. ‘Stavo passeggiando e pensavo
tristemente a certi oscuri presagi che mi è capitato di aver intravisto...’
Ma Harry non le stava prestando molta attenzione. Si era appena reso conto di dove si
trovassero: a destra c’era l’arazzo con i troll danzanti e, a sinistra, quella solida
impenetrabile distesa di muro di pietra che nascondeva –
‘Professoressa, stava cercando di entrare nella Stanza delle Necessità?’
‘...presagi che mi sono stati rivelati – cosa?’
Sembrò improvvisamente evasiva.
‘La Stanza delle Necessità,’ ripeté Harry. ‘Dove lei stava cercando di entrare.’
‘Io – beh – non sapevo che gli studenti ne fossero a conoscenza –‘
‘Non tutti lo sanno,’ disse Harry. ‘Ma cosa è successo? Ha urlato... sembrava come se
fosse stata ferita...’
‘Io – beh,’ disse la Professoressa Cooman, aggiustandosi gli scialli attorno, difensiva, e
fissandolo con i suoi occhi enormemente ingranditi [dalle lenti]. ‘Desideravo – ah –
depositare certi – hem – oggetti personali nella Stanza...’ E mormorò qualcosa circa
‘accuse cattive’.
‘Esatto,’ disse Harry guardando in basso verso le bottiglie di sherry. ‘Ma non è riuscita ad
entrare a nasconderli?’
Lo trovò molto strano; la Stanza si era aperta per lui, dopotutto, quando lui aveva voluto
nascondere il libro del Principe Mezzosangue.
‘Oh, Sono entrata almeno,’ disse la Professoressa Cooman, fissando il muro. ‘Ma c’era già
qualcunaltro dentro.’
‘Qualcunaltro dentro –? Chi?’ chiese Harry. ‘Chi c’era là dentro?’
‘Non ne ho idea,’ disse la professoressa Cooman, sembrando leggermente sorpresa della
fretta nella voce di Harry. ‘Sono entrata nella Stanza e ho sentito una voce, cosa che non
era mai successa prima in tutti gli anni in cui ho nascosto – voglio dire, che ho utilizzato
la Stanza.’
‘Una voce? Cosa ha detto?’
‘Non so se stava dicendo qualcosa,’ disse la Professoressa Cooman. ‘Stava... esultando.’
‘Esultando?’
‘Trionfando di gioia,’ disse annuendo.
Harry la fissò.
‘Era maschile o femminile?’
‘Azzarderei la supposizione che fosse maschile,’ disse la Professoressa Cooman.
‘E suonava felice?’
‘Molto felice,’ disse la Professoressa Cooman tirando su col naso.
‘Come se stesse festeggiando?’
‘Molto chiaramente.’
‘E poi –?’
‘E poi ho chiesto, “Chi c’è là?”’
‘Non avrebbe potuto capire chi c’era senza chiedere?’ Le domandò Harry leggermente
frustrato.
‘L’Occhio Interiore,’ disse dignitosamente la Professoressa Cooman, aggiustandosi gli
scialli e molte file di perline luccicanti, ‘era concentrato su problemi ben lontani dai
reami mondani delle voci esultanti.’
‘Giusto,’ disse Harry con premura; aveva sentito parlare dell’Occhio Interiore della
Professoressa Cooman troppo spesso prima. ‘E la voce ha detto chi c’era?’
‘No, non l’ha detto,’ rispose lei. ‘Tutto è diventato buio pesto e la cosa successiva che
ricordo è che sono stata buttata a capofitto fuori dalla Stanza!’
‘E non ha visto quello arrivare?’ disse Harry non riuscendo a frenarsi.
‘No, come ho detto era tutto nero –‘ Si interruppe e lo guardò con sospetto.
‘Penso farebbe meglio a parlarne al Professor Silente,’ disse Harry.
‘Dovrebbe sapere dei festeggiamenti di Malfoy – voglio dire, che qualcuno l’ha buttata
fuori dalla Stanza.’
Sorprendentemente, la Professoressa Cooman a questo suggerimento si alzò, con aria di
superiorità.
‘Il Preside mi ha intimato che preferirebbe meno visite da parte mia,’ disse lei
freddamente.
‘Non sono tipo da imporre la mia compagnia a quelli che non la apprezzano. Se Silente
sceglie di ignorare gli avvertimenti delle carte –‘
La sua mano ossuta si chiuse improvvisamente attorno al polso di Harry.
‘Tante volte, non importa come li percepisco –‘
E drammaticamente tirò fuori una carta da sotto gli scialli.
‘– la torre colpita dal fulmine,’ sussurrò, ‘Calamità. Disastro. Si avvicina sempre più...’
‘Giusto,’ disse di nuovo Harry. ‘Bene... penso sempre che dovrebbe dire a Silente di
questa voce e che tutto è diventato buio e di essere stata buttata fuori dalla Stanza...’
‘Lo pensi?’ La Professoressa Cooman sembrò considerare la questione per un attimo, ma
Harry avrebbe giurato che stesse accarezzando l’idea di raccontare ancora la sua piccola
avventura.
‘Sto andando da lui proprio ora,’ disse Harry. ‘Dobbiamo incontrarci. Potremmo andare
insieme.’
‘Oh, bene, in tal caso,’ disse la Professoressa Cooman con un sorriso. Si curvò in basso,
raccattò le sue bottiglie di Sherry e le cestinò senza cerimonie in grosso vaso bianco e blu
che stava in una nicchia vicina.
‘Mi spiace non averti più nella mia classe, Harry,’ disse animosamente, e si avviarono
assieme. ‘Non sei mai stato molto Veggente... ma eri un meraviglioso Oggetto di...’
Herry non replicò; aveva odiato essere l’Oggetto delle continue previsioni di morte della
Professoressa Cooman.
‘Temo,’ continuò, ‘che quel tormento – scusa, il centauro – non sappia nulla di
cartomanzia.
Gli ho chiesto, una volta – da veggente a veggente – se non avesse anche lui avvertito la
vibrazione lontana dell’imminente catastrofe. Ma sembrò trovarmi quasi comica. Sì,
comica!’
La sua voce si alzò piuttosto istericamente e a Harry arrivò una potente zaffata di sherry
anche se le bottiglie erano state lasciate indietro.
‘Forse il cavallo ha sentito persone dire che non ho ereditato il dono della mia bisbisnonna. Quelle chiacchiere sono state fatte circolare dagli invidiosi per anni. Sai cosa
dico a quelle persone, Harry? Mi avrebbe Silente lasciato insegnare in questa grande
scuola, mi avrebbe dato tanta fiducia in tutti questi anni se io non gli avessi dimostrato
la mia abilità?’
Harry borbottò qualcosa di indistinto.
‘Ricordo bene il mio primo colloquio con Silente,’ continuò la Professoressa Cooman con
tono rauco. ‘Egli ne fu profondamente impressionato, naturalmente, profondamente
impressionato... stavo alla Testa di Porco, dove non avevo incidentalmente notato – le
pulci da letto, caro ragazzo – ma i risparmi erano pochi. Silente mi fece la cortesia di
chiamarmi nella mia stanza alla locanda. Mi interrogò... Devo confessare che, all’inizio,
pensavo fosse maldisposto nei confronti di Divinazione... e ricordo che stavo cominciando
a sentirmi un po’ strana, non avevo mangiato molto quel giorno... ma poi...’
E ora Harry stava prestando la dovuta attenzione per la prima volta, perché sapeva
cos’era successo dopo: la Professoressa Cooman aveva formulato la profezia che aveva
alterato il corso della sua intera vita, la profezia su lui e Voldemort.
‘... ma poi fummo brutalmente interrotti da Severus Piton!’
‘Cosa?’
‘Sì, ci fu confusione fuori dalla porta che si spalancò e là c’era il barista, piuttosto
arrabbiato,
in piedi con Piton che stava dicendo di aver sbagliato strada su per le scale, sebbene
temo di aver io stessa pensato che fosse stato fermato mentre origliava il mio colloquio
con Silente –
vedi, anche lui a quel tempo era in cerca di un lavoro e senza dubbio cercava di
raccogliere indiscrezioni! Bene, dopo questo, sai, Silente sembrò molto più disposto a
darmi un lavoro e non posso non pensare Harry, che fu perché apprezzò il netto
contrasto fra le mie maniere modeste e il mio talento discreto, comparati all’opprimente,
sgomitante ragazzo pronto a origliare dai buchi della serratura – Harry, caro?’
Guardò indietro, oltre la sua spalla, essendosi resa conto solo allora che Harry non era
più con lei; lui aveva smesso di camminare ed erano ora a tre metri l’uno dall’altra.
‘Harry?’ ripeté incerta.
Forse il suo viso era bianco, per rendere lo sguardo di lei così preoccupato e spaventato.
Harry era fermo, completamente immobile come se onde di emozioni crollassero su di lui,
onda dopo onda, facendo dimenticare tutto tranne l’informazione che gli era stata taciuta
per così tanto tempo...
Era Piton che aveva sentito per caso la profezia. Era Piton che aveva portato la notizia
della profezia a Voldemort. Piton e Peter Minus assieme avevano mandato Voldemort a
caccia di Lily e James e del loro figlio...
Nient’altro importava a Harry in quel momento.
‘Harry?’ disse nuovamente la Professoressa Cooman. ‘Pensavo stessimo andando a
trovare il Preside assieme.’
‘Lei stia qui,’ disse Harry attraverso le labbra intorpidite.
‘Ma caro... Gli avrei detto di come sono stata assalita nella Stanza delle –‘
‘Stia qui!’ le ripeté Harry rabbiosamente.
Lei sembrò allarmata appena la oltrepassò di corsa, girò l’angolo nel corridoio di Silente,
dove stava di guardia il gargoyle solitario. Harry urlò al gargoyle la parola d’ordine e corse
su per la scala a chiocciola che si muoveva, tre gradini per volta. Non bussò alla porta di
Silente, la colpì violentemente e la voce calma rispose “Avanti” dopo che Harry si era già
scagliato dentro alla stanza.
Fanny la fenice si guardò attorno, i suoi neri occhi lucenti riflettevano scintille dorate del
tramonto, accanto alla finestra. Silente, in piedi alla finestra, guardava fuori verso il
parco, con un lungo mantello da viaggio nero in mano.
‘Bene Harry, ho promesso che saresti potuto venire con me.’
Per un attimo o due Harry non capì; la conversazione con la Cooman gli aveva tolto
qualsiasi altra cosa dalla testa e il suo cervello sembrava muoversi molto lentamente.
‘Venire... con lei...?’
‘Solo se lo desideri, naturalmente.’
‘Se lo...’
E in quel momento Harry ricordò perché era impaziente di andare nell’ufficio di Silente in
un primo momento.
‘Ne ha trovato uno? Lei ha trovato un Horcrux?’
‘Credo di sì.’
Rabbia e risentimento combattevano contro shock ed eccitazione: per diversi momenti
Harry non riuscì a parlare.
‘È normale avere paura,’ disse Silente.
‘Non sono spaventato!’ disse Harry all’improvviso, ed era perfettamente vero; la paura era
un’emozione che non stava affatto provando. ‘Quale Horcrux è? Dove si trova?’
‘Non sono sicuro di quale sia – sebbene credo che potremmo escludere il serpente – ma
credo sia nascosto in una grotta sulla costa a molte miglia da qui, una caverna che cerco
di localizzare da molto tempo: la grotta in cui Tom Riddle un tempo terrorizzò due
bambini del suo orfanotrofio durante la gita annuale; ricordi?’
‘Sì,’ disse Harry. ‘Com’è protetto?’
‘Non lo so. Ho sospetti che potrebbero essere completamente errati.’ Silente esitò, poi
disse,
‘Harry, ti ho promesso che saresti potuto venire con me, ma sarebbe un mio grave errore
non avvisarti che questo sarà estremamente pericoloso.’
‘Verrò,’ disse Harry, ancora prima che Silente avesse finito di parlare. Ribollendo di
rabbia per Piton, il suo desiderio di fare qualcosa di disperato e rischioso era decuplicato
negli ultimi pochi minuti. Questo sembrò evidente dall’espressione di Harry per Silente
che si allontanò dalla finestra e guardò Harry più da vicino, con una leggera ruga fra le
sopracciglia argentate.
‘Cosa ti è successo?’
‘Niente,’ mentì prontamente Harry.
‘Cosa ti ha sconvolto?’
‘Non sono sconvolto.’
‘Harry, non sei mai stato bravo in Occlumanzia –‘
La parola fu la scintilla che fece scoppiare la furia di Harry.
‘Piton!’ disse, urlando, e Fanny emise un lieve verso dietro di loro.
‘Piton, ecco cos’è successo! Ha raccontato a Voldemort della profezia, è stato lui, lui ha
ascoltato fuori dalla porta, me l’ha detto la Cooman!’
L’espressione di Silente non cambiò, ma Harry pensò che il suo viso impallidì sotto il
lieve color sangue riflesso dal sole al tramonto. Per un lungo momento, Silente non disse
nulla.
‘Quando l’hai saputo?’ chiese infine.
‘Proprio ora!’ disse Harry che si stava trattenendo dall’urlare con enorme difficoltà. E poi,
improvvisamente, non poté più fermarsi.
‘E LEI L’HA LASCIATO INSEGNARE QUI E LUI HA DETTO A VOLDEMORT DI UCCIDERE
MIA MADRE E MIO PADRE!’
Respirando affannosamente come se stesse combattendo, Harry si allontanò girandosi da
Silente, che ancora non aveva mosso un muscolo, e iniziò a camminare su e giù per lo
studio, sfregandosi le nocche della mano ed aggrappandosi ad ogni briciola di controllo
rimasto per evitare di prendere a pugni tutto. Voleva arrabbiarsi e tempestare contro
Silente, ma voleva anche andare con lui e cercare di distruggere l‘Horcrux; voleva dirgli
che era stato un vecchio pazzo a credere a Piton, ma era terrorizzato che Silente non lo
portasse con sé finché non avesse imparato a controllare la sua rabbia...
‘Harry,’ disse Silente tranquillamente. ‘Ti prego di ascoltarmi.’
Fu tanto difficile fermare la sua ossessiva camminata quanto trattenersi dall’urlare.
Harry fece una pausa, mordendosi le labbra e guardò il viso rugoso di Silente.
‘Il Professor Piton ha fatto un terribile –‘
‘Non mi dica che è stato un errore, signore, stava ascoltando dietro alla porta!’
‘Ti prego, lasciami finire.’ Silente aspettò finché Harry non annuì brevemente, poi
proseguì. ‘Il Professor Piton ha fatto un terribile errore. Era ancora alle dipendenze di
Lord Voldemort la notte che ascoltò la prima metà della profezia della Professoressa
Cooman. Naturalmente si affrettò a raccontare al suo padrone cosa aveva sentito perchè
la cosa riguardava il suo capo tanto profondamente. Ma non seppe – non aveva alcun
modo di saperlo – a quale ragazzo Voldemort avrebbe dato la caccia da lì in poi, o che i
genitori che avrebbe distrutto nella sua mortale crociata omicida erano persone che il
Professor Piton conosceva, che erano tua madre e tuo padre –‘
Harry rise forte, ironicamente.
‘Lui odiava mio padre come odiava Sirius! Non ha notato, Professore, come le persone
odiate da Piton tendano a morire?’
‘Non hai idea del rimorso che il Professor Piton ha provato quando ha realizzato come
Lord Voldemort avesse interpretato la profezia, Harry. Credo che sia il rammarico più
grande della sua vita e la ragione per cui è ritornato –‘
Ma lui è un ottimo Occlumante, vero signore?’ disse Harry la cui voce stava tremando
nello sforzo di mantenerla controllata.
‘E Voldemort non è convinto che Piton stia dalla sua parte, perfino adesso? Professore...
come può essere sicuro che Piton sia dalla nostra parte?’
Silente non parlò per un momento; sembrava come se stesse ricomponendo qualcosa
nella sua mente. Alla fine disse, ‘Sono sicuro. Mi fido di Severus Piton completamente.’
Harry respirò profondamente per qualche momento nello sforzo di controllarsi. Non
funzionò.
‘Bene, io no!’ disse, urlando come prima. ‘Sta organizzando qualcosa con Draco Malfoy
proprio adesso, proprio sotto al suo naso, e lei ancora –‘
‘Ne abbiamo già discusso, Harry,’ disse Silente, e ora la sua voce suonava nuovamente
severa. ‘Ti ho esposto la mia opinione.’
‘Sta per lasciare la scuola stanotte e ci scommetterei che non ha affatto considerato che
Piton e Malfoy potrebbero decidere di –‘
‘Di cosa?’ chiese Silente, le sopracciglia alzate. ‘Cos’è che sospetti stiano facendo,
precisamente?’
‘Io... stanno facendo qualcosa!’ disse Harry e le sue mani si piegarono a pugno come lo
disse. ‘La Professoressa Cooman era appena entrata nella Stanza delle Necessità,
cercando di nascondere le sue bottiglie di sherry e ha sentito Malfoy gridare entusiasta,
festeggiare! Lui stava cercando di riparare qualcosa di pericoloso là dentro e se dovessi
dire, alla fine l’ha aggiustato e lei sta proprio per uscire dalla scuola senza –‘
‘Basta’, disse Silente. Lo disse assolutamente calmo, e Harry si zittì immediatamente;
sapeva di aver infine superato qualche limite invisibile. ‘Pensi che io abbia mai lasciato
una volta la scuola senza protezione durante le mie assenze quest’anno? Mai. Stanotte,
quando partirò, verranno adottate protezioni aggiuntive al luogo. Ti prego di non
insinuare che non prendo seriamente la sicurezza dei miei studenti, Harry.’
‘Io non –‘ borbottò Harry, leggermente imbarazzato, ma Silente tagliò corto.
‘Non desidero discutere oltre la questione.’
Harry si rimangiò la sua rabbiosa risposta, temendo di essersi spinto troppo in là, di aver
sciupato la sua occasione di accompagnare Silente, ma Silente continuò, ‘Vuoi venire con
me stasera?’
‘Sì,’ disse Harry immediatamente.
‘Molto bene, allora: ascolta.’
Silente si erse in tutta la sua altezza.
‘Ti porto con me a una condizione: che tu obbedisca ad ogni comando io ti possa dare,
immediatamente e senza domande.’
‘Naturalmente.’
‘Assicurati di aver capito, Harry. Voglio dire che devi seguire persino ordini come “corri”,
“nasconditi” o “torna indietro”. Ho la tua parola?’
‘Io – sì, naturalmente.’
‘Se ti dico di nasconderti, lo farai?’
‘Sì.’
‘Se ti dico di scappare via, obbedirai?’
‘Sì.’
‘Se ti dico di lasciarmi e di metterti in salvo, farai come ti dico?’
‘Io –‘
‘Harry?’
Si guardarono per un momento.
‘Sì, signore.’
‘Molto bene. Allora desidero che tu vada a prendere il tuo Mantello e mi raggiunga nella
Sala di Ingresso in cinque minuti.’
Silente si voltò indietro a guardare fuori dalla finestra tinta fuoco; il sole era ora una
vivida luce rosso rubino all’orizzonte. Harry camminò svelto dall’ufficio e giù dalla scala a
chiocciola. La sua mente era, tutto a un tratto, stranamente chiara. Sapeva cosa fare.
Ron e Hermione erano seduti assieme nella stanza comune quando lui tornò. ‘Cosa
voleva Silente?’ Disse ad un tratto Hermione. ‘Harry, stai bene?’ aggiunse preoccupata.
‘Sto bene.’ Disse brevemente Harry, oltrepassandoli veloce. Si affrettò su per le scale e nel
suo dormitorio dove spalancò il suo baule e ne cavò la Mappa del Malandrino e un paio
di calzini appallottolati. Poi corse indietro giù dalle scale e nella sala comune, scivolando
in frenata dove Ron e Hermione sedevano, attoniti.
‘Non ho molto tempo,’ ansimò Harry, ‘Silente pensa che stia prendendo il mio Mantello
dell’Invisibilità. Ascoltate...’
Velocemente spiegò loro dove stava andando e perché. Non si fermò neppure per i
sobbalzi di orrore di Hermione o per le domande incalzanti di Ron; potevano entrare nel
dettaglio più tardi.
‘... così capite che significa?’ Harry concluse al galoppo. ‘Silente non sarà qui stasera,
così Malfoy avrà un’ altra possibilità per quello che sta facendo. No, ascoltatemi!’ soffiò
rabbioso appena Ron e Hermione mostrarono segno di volerlo interrompere. ‘So che
Malfoy stava festeggiando nella Stanza delle Necessità. Ecco –‘ spinse vigorosamente la
Mappa del Malandrino nella mano di Hermione. ‘Dovrete sorvegliare lui e dovrete anche
sorvegliare Piton. Usate chiunque riusciate a radunare dell’ES. Hermione, quei Galeoni
comunicativi funzionano ancora, esatto? Silente dice che metterà ulteriori protezioni
sulla scuola, ma se Piton è coinvolto, saprà cos’è la protezione di Silente e come evitarla –
ma non si aspetterà tutti voi in vigilanza, no?’
‘Harry –‘ cominciò Hermione, gli occhi spalancati per la paura.
‘Non ho tempo di discutere,’ disse Harry brevemente. ‘Prendete anche questo –‘ spinse i
calzini in mano a Ron.
‘Grazie,’ disse Ron. ‘Ehm – perchè dovrei avere bisogno di calzini?’
‘Hai bisogno di quello che c’è avvolto dentro, è il Felix Felicis. Dividetelo fra voi e Ginny.
Salutatela per me. Farei meglio ad andare, Silente sta aspettando –‘
‘No!’ disse Hermione, appena Ron sfasciò la bottiglietta di pozione dorata, con aria
impressionata. ‘Non la vogliamo, prendila tu, chissà cosa dovrai affrontare.’
‘Andrà bene, sarò con Silente,’ disse Harry. ‘Voglio sapere che voi tutti state bene... non
fare quella faccia Hermione, ti vedrò più tardi...’
E andò, affrettandosi indietro attraverso il buco del ritratto, verso la Sala di Ingresso.
Silente stava aspettando a lato dei portoni di ingresso in quercia. Si girò appena Harry
arrivò in scivolata sul gradino di pietra più in alto, ansimando, con una forte fitta al
fianco. ‘Vorrei che tu indossassi il tuo Mantello, per favore,’ disse Silente, e aspettò finché
Harry non lo ebbe indossato prima di dire, ‘Molto bene. Andiamo?’
Silente scese improvvisamente gli scalini di pietra, col mantello da viaggio appena mosso
nell’immobile aria estiva. Harry si affrettò dietro di lui sotto il Mantello dell’Invisibilità,
ancora ansimando e persino sudando parecchio.
‘Ma cosa penseranno le persone quando vedranno che sta partendo, Professore?’ chiese
Harry, la mente fissa a Malfoy e Piton.
‘Che sono fuori a Hogsmeade per una bevuta,’ disse Silente gentilmente. ‘Qualche volta
visito Rosmerta come cliente, o vado alla Testa di Porco... o do l’impressione di esserci. È
un buon modo per nascondere la propria vera destinazione.’
Scesero giù per la strada nel soffice alone di luce del tramonto. L’aria era piena degli
odori di erba tiepida, acqua di lago e fumo di legna proveniente dalla capanna di Hagrid.
Era difficile credere che si stavano dirigendo verso qualcosa di pericoloso o spaventoso.
‘Professore,’ disse Harry calmo, appena i cancelli in fondo alla strada furono visibili,
‘ci Materializzeremo?’
‘Sì,’ disse Silente. ‘Sai Materializzarti ora, credo.’
‘Sì,’ disse Harry, ‘ma non ho la licenza.’
Si sentiva meglio ad essere onesto; che sarebbe successo se avesse rovinato tutto
facendosi ritrovare a 150 chilometri da dove era tenuto ad andare?
‘Non ti preoccupare,’ disse Silente, ‘ti posso aiutare ancora.’
Uscirono dai cancelli nel poco illuminato e deserto sentiero per Hogsmeade. L’oscurità
scendeva velocemente mentre camminavano e nel tempo che raggiunsero la High Street
la notte era scesa sul serio. Le luci brillavano dalle finestre sopra ai negozi e come si
avvicinarono ai Tre Manici di Scopa sentirono grida rauche.
‘– e resta fuori!’ Gridò Madam Rosmerta, cacciando vigorosamente un mago dall’aria
sporca.
‘Oh, ciao Albus... sei fuori tardi...’
‘Buona sera Rosmerta, buona sera... perdonami, sto andando alla Testa di Porco... senza
offesa, ma gradirei un’atmosfera più calma stasera...’
Un minuto dopo essi girarono l’angolo sul lato della strada dove l’insegna della Testa di
Porco cigolava leggermente, sebbene non ci fosse vento. In contrasto con i Tre Manici di
Scopa, il bar sembrava essere completamente vuoto.
‘Non sarà necessario entrare,’ mormorò Silente guardandosi attorno. ‘Finché nessuno ci
vede andare... ora metti la mano sul mio braccio, Harry. Non c’è bisogno di stringere
troppo, ti sto semplicemente guidando. Al tre – uno... due... tre...’
Harry iniziò a girare. Improvvisamente, ci fu quell’orribile sensazione che lo faceva sentire
strizzato in uno stretto tubo di gomma; non riusciva neppure respirare, ogni parte del
suo corpo fu compressa per tutta la durata e poi, proprio quando pensò che sarebbe
soffocato, la fascia invisibile sembrò aprirsi all’improvviso e si ritrovò in piedi nella fredda
oscurità, respirando a pieni polmoni fresca aria salmastra.
CAPITOLO VENTISEI
LA CAVERNA
Harry potè sentire l'odore del sale e lo sciabordio delle onde; una luce, la brezza fredda
increspò i suoi capelli mentre guardava sul mare la luna riflessa con varie stelle. Era in
piedi su un alto affioramento di roccia scura, il mare spumeggiante sbatteva sotto di lui.
Gettò uno sguardo sopra la sua spalla. Una scogliera si stagliava dietro, un’insenatura
più in basso, nera e senza volto. Alcuni grandi pezzi di roccia, come quella su cui erano
in piedi Harry e Silente, sembravano essersi spaccati via dalla faccia della scogliera e
fossero caduti più in basso molto tempo prima. Era una vista brulla e dura, il mare e la
roccia uniforme senza
nessuna traccia di alberi, erba o sabbia
“Cosa ne pensi?” chiese Silente. Sembrava avesse chiesto l’opinione di Harry se quel
posto fosse adatto o no per un picnic.
“Hanno portato gli orfani qui?” chiese Harry , che non poteva immaginare un posto meno
appropriato per una gita
“Non precisamente qui” disse Silente. “c’è una sorta di villaggio a metà strada lungo le
scogliere dietro noi. Credo che gli orfani siano stati portati là per un po’d'aria di mare e
per vedere le onde del mare. No, non penso che siano venuti qui, soltanto Tom Riddle e le
sue giovani vittime hanno visitato questo posto. Nessun Babbano potrebbe raggiungere
questa roccia a meno che fosse insolitamente un buon scalatore e le barche non possono
avvicinarsi alle scogliere, le acque qui intorno sono troppo pericolose. Immagino che
Riddle si è arrampicato da lì giù; la magia lo avrà aiutato più delle corde. Ed ha portato i
due piccoli bambini con lui, probabilmente per il piacere di terrorizzarli. Penso che il
viaggio lo abbia fatto da solo, tu?”
Harry guardò ancora in su la scogliera e gli venne la pelle d’oca.
“Ma la sua destinazione finale… e la nostra… si trova un po’ più in alto. Andiamo.”
Silente fece un cenno ad Harry verso il bordo dello scoglio dove c’erano una serie di
frastagliate e dentellate nicchie che formavano degli appigli dove mettere i piedi che
conducevano giù ai massi che erano per metà in acqua e più vicino alla scogliera. Era
una discesa perfida per Silente, impedito un po’ dalla sua mano senza forza, si spostava
lentamente. Le rocce più in basse erano sdrucciolevoli bagnate dall’acqua di mare. Harry
si sentì colpire in faccia dagli spruzzi di sale. “Lumos” disse Silente, dopo aver raggiunto
il masso più vicino alla faccia della scogliera. Mille macchie di luce dorata scintillarono
sulla superficie scura dell'acqua che si nascondeva alcuni piedi lì sotto; anche la parete
nera della roccia al lato era stata illuminata. “Vedi?” disse tranquillamente Silente,
indicando con la bacchetta un po’ più in alto. Harry vide una fenditura nella scogliera in
cui l'acqua scura stava turbinando. “Non avrai problemi a farti un piccolo bagno?”
“No” disse Harry
“Allora tolgli il mantello dell’invisibilità… non ci serve adesso… e tuffiamoci” e con
l'improvvisa agilità di un uomo giovane, Silente si tuffò dal masso, immergendosi nel
mare e poi a nuotare, con uno stile a rana perfetto, verso la fessura scura nella faccia
della roccia, con la sua bacchetta lucente tra i denti. Harry si tolse il suo mantello, lo
infilò nella sua tasca e lo seguì. L'acqua era ghiacciata; Harry aveva i vestiti impregnati
tutto intorno a lui ondeggiava. Prese profondi respiri e le sue narici si riempirono di
odore di sale e alghe, partì di filato verso lo scintillio della luce ora più profonda nella
scogliera. La fenditura si aprì presto in una galleria oscura a che Harry sembrò riempirsi
di acqua con l'alta marea. Le pareti viscide erano alte a mala pena un metro e lucide
come catrame bagnato alla luce della bacchetta di Silente. Una piccola via, un passaggio
curvo a sinistra ed Harry vide che si estendeva molto
dentro la scogliera. Continuò a nuotare sulle tracce di Silente, le punte delle dita erano
intorpidite toccando le grezze e bagnate rocce
Allora vide Silente uscire fuori dall’acqua davanti a lui, con i suoi capelli argento ed abiti
scuri che brillano. Quando Harry raggiunse lo stesso posto trovò una gradinata che
conduceva in un grande caverna. Si arrampicarono su di essa, dell’acqua gocciolava dai
suoi vestiti
impregnati ed emerse, con un incontrollabile brivido, in una calma e gelida aria.
Silente si stava alzando in piedi nel mezzo della caverna, tenendo la sua bacchetta verso
l’alto mentre si guardava in torno, esaminando le pareti ed il soffitto.
“Sì, questo è il posto” disse Silente.
“Come può dirlo?” parlò con un bisbiglio Harry.
“Riconosco la magia” disse semplicemente Silente. Harry non poteva dire se i brividi che
stava sperimentando fossero dovuti per il gelo che sentiva nella spina dorsale o per la
consapevolezza dei malefici fatti in quel posto. Si guardò intorno mentre Silente
continuava a
girare sul posto, evidentemente concentrandosi sulle cose che Harry non poteva vedere.
“Questo è soltanto l’anticamera, il corridoio di entrata” disse Silente dopo un momento o
due.
“Dobbiamo entrare dentro… Ora dovremmo superare gli ostacoli messi da Lord
Voldemort non più quelli fatti dalla natura…”
Silente si avvicinò alla parete della caverna e lo accarezzò con le punte delle dita
annerite, sussurrò delle parole in una lingua sconosciuta che Harry non capì. Silente
camminò verso destra intorno alla caverna, toccando altrettante rocce che poteva,
occasionalmente faceva una pausa, facendo passare le sue dita indietro e in avanti sopra
un punto particolare, finalmente si è arrestato, la sua mano era premuta pienamente
contro la parete. “Qui” disse. “Passeremo da qui. L'entrata è nascosta.” Harry non chiese
a Silente come lo aveva capito.
Non aveva mai visto un mago fare cose come questa, semplicemente osservando e
toccando; ma Harry da lungo tempo aveva imparato che gli scoppi e fumo erano più
spesso i
contrassegni dell’inettitudine che della perizia. Silente fece un passo indietro dalla parete
della caverna ed indicò con la sua bacchetta verso la roccia. Per un momento, apparve il
profilo di un arcata, bianco ardente come se ci fosse una luce potente dietro la crepa.
“C’è l’avete fatta!” disse Harry con una voce gelata, ma prima che le parole avessero
lasciato
le sue labbra il profilo era scomparso, lasciando la roccia nudo e e solida quanto mai.
Silente si guardò intorno.
“Harry, sono spiacente, mi sono dimenticato,” disse Silente; ora indicava con la sua
bacchetta verso Harry ed immediatamente, i vestiti di Harry erano caldi ed asciutti come
se li fossero stati stesi davanti un fuoco ardente.
“Grazie” disse Harry riconoscente, ma Silente aveva già rivolto la sua attenzione di nuovo
alla parete solida della caverna. Non provò altra magia, ma era in piedi semplicemente là
fisso ed attento, come se qualcosa estremamente interessante fosse scritta sulla roccia.
Harry rimase in silenzio; non desiderava rompere la concentrazione di Silente. Allora,
dopo due minuti, Silente disse tranquillamente: “Oh, senza dubbio. Molto primitivo.”
“Che cos’è, professore?”
“Penso piuttosto” disse Silente, mettendo la sua mano indenne all'interno dei suoi abiti
ed estraendo fuori una lama d'argento corta che Harry aveva usato per tagliare gli
ingredienti a pezzi nelle lezioni di Pozioni “Siamo tenuti ad effettuare il pagamento per
passare.”
“Pagamento?” disse Harry. “Devo dare qualcosa alla porta?”
“Sì” disse Silente. “Sangue, se non mi sbaglio.”
“Sangue?”
“Ho detto che era primitivo” disse Silente, con una voce che suonava sprezzante, persino
delusa, come se Voldemort fosse caduto bruscamente a più alti livelli che Silente non
aveva previsto. “l'idea, sono sicuro che ha dedotto, e che bisogna indebolire il nemico
prima che entri. Ancora una volta, Lord Voldemort non riesce ad afferrare che ci sono
cose molto più terribili che una ferita fisica.”
“Si, ma calmiamoci, potete evitare…” disse Harry , che aveva già avuto un esperienza
abbastanza dolorosa e non voleva ripeterla.
“A volte, tuttavia, è inevitabile,” disse Silente, agitando indietro la manica del suo abito
ed esponendo l'avambraccio anteriore della sua mano danneggiata.
“Professore!” protestò Harry, affrettandosi in avanti come Silente alzò la sua lama. “lo
farò, io sono…” Non sapeva che cosa stava per dire… più giovane, idoneo?
Ma Silente sorrise. Ci fu un flash d’argento e zampilli scarlatti; la faccia della roccia era
stata macchiata con gocce scure e splendenti.
“Sei molto gentile, Harry” disse Silente, passando la punta della sua bacchetta sopra il
taglio profondo che aveva fatto in suo proprio braccio, di modo che guarì
immediatamente, come fece Piton guarendo la ferita di Malfoy, “ma il tuo sangue vale più
del mio. Ah, sembra aver funzionato?” Il profilo d'argento ardente di un arco era
comparsa sulla parete e questa volta non scomparve: La roccia macchiata di sangue
sparì semplicemente, lasciando un'apertura
in una cosa che sembrava essere soltanto oscurità. “Dopo di me, penso” disse Silente
incamminandosi attraverso l’arcata con Harry che lo seguiva, illuminanti dalla bacchetta
mentre andavano frettolosamente.
Gli apparve d’avanti alla vista una cosa misteriosa: Erano in piedi sul bordo di un grande
lago nero, così ampio che Harry non poteva misurarlo, in una grotta così alta che il
soffitto non si vedeva. Una luce verdastra e nebulosa brillava lontano, sembrava essere al
centro del lago; ed era riflesso completamente nell'acqua lì sotto. L'incandescenza
verdastra e la luce delle due bacchette erano le uniche cose contrastavano l’oscurità
vellutata, benchè i loro raggi non penetrassero per quanto Harry aveva previsto.
L’oscurità era in qualche modo più densa di quella normale.
“Incamminiamoci” disse tranquillamente Silente. “Fai molta attenzione a non fare un
passo nell'acqua. Stammi vicino.” Si era posizionato sul bordo esterno del lago ed Harry
lo seguiva molto da vicino dietro di lui. I loro passi echeggiavano, suoni di rumori secchi
sulla roccia che circondava il lago. Camminarono senza sosta, ma la vista non variava:
da un lato , la parete verticale della caverna, dall’altra, un’infinita distesa di oscurità, con
al centro quella misteriosa incandescenza verdastra. Harry trovò il posto ed il silenzio
oppressivo e snervante.
“Professore?” disse finalmente. “Pensate che un Horcrux sia qui?”
“Oh sì” disse Silente. “sì, sono sicuro che c’è. La domanda è, come possiamo prenderlo?”
“Non potremmo... noi non potremmo provare a fare un incantesimo di appello?” disse
Harry, sicuro che fosse un suggerimento stupido. Ma era stato molto più acuto di quanto
pensava ed era un espediente per uscire al più presto da quella situazione.
“Certamente che potremmo” disse Silente, arrestandosi così improvvisamente che Harry
quasi andò ad inciampare su di lui. “Perchè non ci provi?”
“Io? Oh….ok…” Harry non aveva previsto questo, ma si schiarì la voce e gridò forte, con
la bacchetta in alto: “Accio Horcrux!”
Con un rumore simile ad un esplosione, qualcosa di molto grande e pallido spunto
dall'acqua scura circa a venti piedi; prima che Harry potesse vedere che fosse, era sparito
ancora con una spruzzata che aveva fatto increspare tutto il lago anche in profondità.
Harry saltò indietro nella scossa e colpì la parete; il suo cuore ancora stava tuonando
mentre si era girato verso Silente.
“Che cos’era quello?”
“Qualcosa, penso, che è pronto a rispondere se tentiamo di afferrare l’Horcrux.” Harry
guardò indietro l'acqua. La superficie del lago ancora una volta sembrava di vetro lucido
e nero: le onde erano sparite in modo innaturale e veloce; Il cuore di Harry, tuttavia,
batteva tranquillo.
“Avete pensato a cosa è successo, signore?”
“Ho pensato a cosa accadrebbe se prendessimo nelle nostre mani l’ Horcrux. Quella era
un'idea molto buona, Harry; cosi nel modo più semplice abbiamo visto cosa stiamo per
affrontare”
“Ma non conosciamo che roba fosse” disse Harry, guardando l'acqua sinistramente liscia.
“Quello che ci vuole, è provare” disse Silente. “dubito molto che ci sia anche soltanto uno
di loro. Camminiamoci sopra?”
“Professore?”
“Si, Harry?”
“Pensate di dover entrare nel lago?”
“Dentro? Soltanto se siamo sfortunati.”
“Non pensate che l’Horcrux sia in fondo?”
“Oh no... Penso che l’Horcrux sia nel mezzo.” E Silente indicò verso la luce verde
nebulosa nel centro del lago.
“Così stiamo andando là, come attraverseremo il lago per prenderlo?”
“Sì, penso così.” Harry non disse nulla. I suoi pensieri erano tutti rivolti verso i mostri del
lago, dei serpenti giganti, dei demoni, spiriti e folletti…
“Aha” disse Silente che si è fermato ancora; questa volta, Harry inciampò su di lui;
per un momento si chinò sul bordo dell'acqua scura e la mano indenne di Silente lo
strinse strettamente per un braccio e lo tirò indietro. “Spiacente, Harry, dovrei avvertire.
Stai indietrocontro la parete, per favore; Penso di aver trovato il posto.”
Harry non aveva idea di cosa stesse parlando Silente; questa zona del bordo era
esattamente come ogni altro posto a suo parere, ma Silente sembrava rilevare qualche
cosa di speciale. Questa volta stava toccando con la mano, non sopra la parete rocciosa,
ma nell’aria sottile, come se stesse pensando di trovare e afferrare qualche cosa di
invisibile.
“Oho” disse felicemente Silente, secondi dopo. La sua mano si era chiusa a mezz’aria su
qualcosa che Harry non poteva vedere. Silente mosse più vicino all'acqua; Harry lo
guardò
nervosamente mentre le punte arricciate delle scarpe di di Silente erano sull'orlo delle
roccie.
Mantenendo la sua mano serrata a mezz’aria, Silente alzò la sua bacchetta e colpì
leggermente con la punta il suo pugno.
Immediatamente una spessa catena verde rame comparse nell’aria sottile, estendendosi
dalle profondità dell'acqua sino la mano serrata di Silente. Silente colpì la catena
leggermente, e cominciò a farla scorrere nel suo pugno come un serpente, arrotolandosi
in terra con un suono metallico che echeggiava rumorosamente fuori dalle pareti
rocciose, tirando qualcosa dalle profondità dell'acqua nera. Harry restò senza fiato
mentre la prua di una nave fantasma molto piccola si avvicinava, emettendo una luce
verde quanto la catena.
“Come sapevate che era là?” chiese Harry con stupore.
“La magia lascia sempre le tracce” disse Silente, come la barca colpi la riva con un urto
delicato, “tracce a volte molto distintive. Ho insegnato a Tom Riddle. Conosco il suo stile.”
“Questa... questa è una barca sicura?”
“Oh sì, penso di si. Voldemort ha dovuto generare vari mezzi per attraversare il lago
senza attrarre l’ira di quelle creature che aveva disposto all'interno, nel caso desiderasse
mai visitare o rimuovere il suo Horcrux.”
“Così le cose nell'acqua non faranno nulla a noi l’attraverseremo con la barca di
Voldemort?”
“Penso che dobbiamo rassegnarsi al fatto che, ad un certo punto, realizzeranno che non
siamo Lord Voldemort. Finora, tuttavia, abbiamo fatto bene. Ci hanno dato il permesso di
issare la barca.”
“Ma perchè ci hanno lasciato fare?” chiese Harry, scuotendosi dalla visione di tentacoli
che si agitavano fuori dall’acqua.
“Voldemort è stato ragionevolmente presuntuoso sicuro che nessuno tranne un grande
mago sarebbe stato capace di trovare la barca,” disse Silente. “penso che si sia preparato
a rischiare questa evenienza, nella sua mente, la possibilità più improbabile che qualcun
altro la trovasse, sapendo che aveva approntato altri ostacoli avanti che soltanto lui è in
grado di penetrare. Vedremo se aveva ragione”
Harry guardò giù nella barca. Realmente era molto piccola. “Non penso che sia stata
costruita per due persone. Ci terrà entrambi? Non saremo troppo pesanti?” Silente rise
sotto i baffi.
“Voldemort non si sarà preoccupato per il peso, ma per la quantità di carburante magico
che serve per l’attraversamento del lago. Piuttosto penso che un maleficio sia stato
disposto su questa barca in modo che soltanto un mago alla volta possa navigare su di
lei.”
“Ma allora…?”
“Non penso che tu debba preoccuparti, Harry: Sei minorenne e non qualificato.
Voldemort non avrebbe mai inviato un sedicenne in questo posto: Penso che sia
improbabile che il tuo potere si registrato e confrontato con il mio.” Queste parole non
sollevarono per nulla il morale di Harry; forse Silente conoscendolo, aggiunse, “Errore di
Voldemort, Harry, errore di Voldemort… L'età è insensata e sbadata, quando sottovaluta
la gioventù… Ora, in primo luogo questa volta fai attenzione a non toccare l'acqua.”
Silente si era spostato in piedi da
parte e Harry si arrampicò con attenzione nella barca. Silente fece un passo dentro,
arrotolando la catena sul pavimento. Non c’era più spazio nella barca; Harry non potè
sedersi confortevolmente, ma era rannicchiato, le sue ginocchia sporgevano sopra il
bordo della barca, che incominciò a muoversi immediatamente. Non c’era suono tranne il
fruscio di seta del prua della barca che fendeva l'acqua; si mosse senza loro aiuto, come
se una corda invisibile stesse tirandoli in avanti verso la luce nel centro. Presto non si
videro le pareti della caverna; erano in mare salvo che non c’erano onde.
Harry osservando giù vide il l'oro riflesso e quello della sua bacchetta che scintillava e
che brillava sull'acqua nera mentre passavano. La barca stava lasciando una profonda
scia sulla superficie vetrosa, scanalature nello specchio scuro…
Ed allora Harry vide, una mano bianca, galleggiare lentamente sotto la superficie.
“Professore!” disse con un sobbalzo, la voce echeggiava fortemente sopra l'acqua
silenziosa.
“Harry?”
“Penso di aver visto una mano nell'acqua… una mano umana!”
“Sì, ne sono sicuro” disse tranquillamente Silente.
Harry fissò giù nell'acqua, cercando la mano sparita e gli venne un senso di nausea in
gola.
“In che modo è saltata fuori dall’acqua…?” Ma Harry ebbe la sua risposta prima che
Silente dicesse altro; fece luce con la bacchetta in una zona del lago, questo volta, un
cadavere giaceva a faccia in su alcuni centimetri sotto la superfice, i suoi occhi aperti
annebiati come se ci fossero delle ragnatele, i suoi capelli ed i suoi abiti turbinavano
intorno lui come fumo. “ci sono dei corpi dentro!” disse Harry con una voce molto più
alta del normale.
“Si” disse tranquillamente Silente “ma non devi preoccuparti di loro adesso.”
“Adesso?” ripetè Harry , distogliendo il suo sguardo fisso dall'acqua per guardare Silente.
“Non mentre stiamo andando alla deriva pacificamente sopra di loro” disse Silente. “Non
c’è
nulla da temere da un corpo, Harry, e nemmeno nulla da temere nell’oscurità. Lord
Voldemort, che naturalmente teme segretamente entrambi, non è d'accordo. Ma ancora
una volta rivela la sua propria mancanza di saggezza. È lo sconosciuto ciò che temiamo
quando
consideriamo la morte e l’oscurità, niente di più.” Harry non disse nulla; non desiderava
discutere, ma trovava l'idea che ci fossero corpi che galleggiavano intorno e sotto di loro
orribile e, la cosa che lo preoccupava di più era che non credeva che quei corpi non
fossero pericolosi.
“Ma uno di loro ha saltato” disse, provando a calare la sua voce come quella di Silente.
“Quando ho provato a richiamare l’Horcrux, un corpo è saltato dal lago.”
“Sì” disse Silente. “sono sicuro che una volta che prenderemo l’Horcrux, li troveremo
meno pacifici. Tuttavia, come molte creature che abitano nel freddo e nell’oscurità,
temono la luce ed il calore, che useremo se dovessimo essere attaccati. Il fuoco, Harry “
Silente aggiunse con un sorriso, in risposta all'espressione perplessa di Harry.
“Oh…giusto…” disse rapidamente Harry. Girò la testa per guardare l'incandescenza
verdastra verso cui la barca ancora stava navigando inesorabilmente. Non poteva fingere
ora che non era spaventato. Il grande lago nero, brulicava di cadaveri... Sembravano che
fossero
passate ore ed ore dall’incontro con la professoressa Cooman, quando aveva dato a Ron e
Hermione il Felix Felicis… Desiderava improvvisamente avergli dato un miglior saluto
d’addio… e non aveva affatto visto Ginny.
“Ci siamo quasi” disse allegramente Silente. Com’era prevedibile, la luce verdastra
sembrava svilupparsi sempre più in grandezza nei minuti che passavanoino.
La barca si fermò, urtando delicatamente su qualcosa che Harry non poteva vedere
inizialmente, ma quando alzò la sua
bacchetta illuminata vide che avevano raggiunto una piccola isola di roccia liscia nel
centro del lago. “Attento a non toccare l'acqua” disse ancora Silente mentre Harry
scendeva dalla barca.
L'isola era non più grande dell'ufficio del Silente, una distesa piana di pietra scura su cui
non c’era nulla tranne la fonte di quella luce verdastra, che osservata da più vicino era
molto più luminosa. Harry la guardò di traverso; inizialmente, pensava che fosse una
lampada di un certo genere, ma adesso vide che la luce proveniva da un bacile di pietra
simile ad un Pensatoio, che era stato posizionato in cima ad un basamento. Silente si
avvicinò al catino ed Harry lo seguì. Insieme guardarono all’interno. Il bacile era pieno di
un liquido verde smeraldo che emetteva una luce fluorescente.
“Che cos’è?” chiese tranquillamente Harry.
“Non ne sono sicuro” disse Silente. “qualcosa di più preoccupante del sangue e dei corpi,
tuttavia.” Silente si rimboccò una manica dell'abito dal lato della mano annerita e tese le
punta delle dita verso la superficie della pozione.
“Signore, no, non tocchi…!”
“non posso toccarlo” disse Silente, sorridendo debolmente. “Vedi? Non posso affatto
avvicinarmi più vicino di così. Prova.”
Fissandolo, Harry mise la sua mano nel bacile tentando di toccare la pozione. Venne a
contatto con una barriera invisibile che lo allontano di pochi centimetri dalla superfice.
“Allontanati, per favore, Harry” disse Silente. Alzò la bacchetta e fece dei movimenti
complicati sopra la superficie della pozione, mormorando silenziosamente. Non accadde
nulla, tranne che per caso la pozione emise una debole luce. Harry rimase silenzioso
mentre
Silente lavorava, ma dopo un indietreggiamento di un istante della bacchetta di Silente e
Harry ritenne che poteva ricominciare a parlare.
“Pensate che l’Horcrux sia lì dentro, signore?”
“Oh sì.” Silente scrutò molto attentamente nel bacile. Harry vide la sua faccia riflessa,
capovolta, nella superficie regolare della pozione verde. “Ma come raggiungerlo? Questa
pozione non può essere penetrata con le mani, fatta sparire, separata, scavata, o versata
via, né può essere trasfigurata, incantata, o fare il contrario per cambiare lo stato delle
cose”
Quasi distrattamente, Silente alzò ancora la sua bacchetta, facendola roteare a mezz’aria
ed allora apparve dal nulla un calice di cristallo che aveva evocato. “Posso concludere
soltanto che questa pozione sia stata creata per essere bevuta.”
“Che cosa?” disse Harry. “No!”
“Sì, penso così: Soltanto bevendolo si può svuotare il catino e vedere che cosa si trova sul
fondo.”
“Ma cosa… se la uccide?”
“Oh, dubito di che accada” disse con aria serena Silente. “Lord Voldemort non
desidererebbe uccidere la persona che ha raggiunto questa isola.” Harry non poteva
crederlo. Era questa una determinazione insana di Silente: vedere del buono in tutto.
“Signore” disse Harry, provando a mantenere la sua voce ragionevole, “signore, questo
posto è di Voldemort …”
“Sono spiacente, Harry; Dovrei dire, lui non desidererei immediatamente uccidere la
persona che ha raggiunto questa isola” Silente si corresse. “desidererebbe mantenerlo
vivo abbastanza a lungo per scoprire come è riuscito a penetrare finora i attraverso le sue
difese e, soprattutto, perchè erano così intenzionato a svuotare il bacile. Non dimenticare
che Lord Voldemort crede che solo lui sappia dei suoi Horcrux.”
Harry cercò di parlare ancora, ma questo volta Silente sollevò la sua mano per chiedere
silenzio, guardò il liquido verde smeraldo aggrottando le ciglia, evidentemente stava
riflettendo. “Indubbiamente” disse, per concludere, “questo pozione deve comportarsi in
maniera da evitare che chiunque la beva non prenda l’Horcrux. Potrebbe paralizzarlo,
indurlo a dimenticarsi il motivo per cui sono qui, genererà così tanto il dolore che lo
confonderà o lo renderà incapace in un certo altro senso. Questi sono i caso, Harry, sarà
il tuo compito assicurarsi che io continui a bere, anche se dovrai capovolgere la pozione
nella mia bocca. Capisci?”
Si scambiarono uno sguardo da sopra il bacile, le loro facce pallide furono illuminate da
quella sconosciuta, luce verde. Harry non parlò. Era per questo che era stato portato lì…
in modo che potesse aiutare Silente a bere forzatamente una pozione che poteva
causargli un enorme ed insopportabile dolore ?
“Ti ricordi” disse Silente “le condizioni che ti ho detto per venire con me?” Harry esitò,
esaminando gli occhi blu che avevano adesso sfumature di verde a causa della luce
riflessa del bacile.
“Ma se…?”
“Hai giurato, non puoi rifiutarti di non ubbidire ai miei ordini?”
“Sì, ma…”
“Ti ho avvertito, o no, che ci potrebbero essere dei pericoli?”
“Si” disse Harry “Ma…”
“Bene, quindi, “ disse Silente, agitando indietro le sue maniche una volta di più ed
alzando il calice vuoto, “Hai i miei ordini.”
“Perchè non posso bere io la pozione?” chiese disperatamente Harry.
“Poiché sono molto più vecchio, molto più intelligente e molto meno importante” disse
Silente.
“Una volta per tutte, Harry, ho la tua parola che ci metterai tutto il tuo potere per farmi
bere questa pozione?”
“Non potrebbe…?”
“Me la dai?”
“Ma…”
“La tua parola, Harry.”
“Io…va bene, ma…”
Prima che Harry potesse fare una nuova protesta, Silente abbassò il calice di cristallo
nella pozione. Per un secondo, Harry sperò che non potesse toccare la pozione con il
calice, ma affondò nella superficie come niente fosse; quando il vetro fu pieno sino al
bordo,
Silente lo portò alla bocca. “Alla tua salute, Harry.”
E vuotò il calice. Harry lo guardò, terrorizzato, la sua presa sul bacile era così forte che
aveva le punta delle dita intorpidite.
“Professore?” disse ansiosamente, poichè Silente abbassò il calice vuoto. “Come vi
sentite?”
Silente agitò la testa, i suoi occhi erano chiusi. Harry si domandò se stesse soffrendo.
Silente immerse, senza guardare, il calice nuovamente dentro il bacile, lo riempì e bevve
un’altra volta.
Nel silenzio, Silente bevve tre calici pieni della pozione. Allora, a metà del quarto calice,
ha vacilò e cadde in avanti contro il bacile. I suoi occhi erano ancora chiusi, il suo
respiro pesante.
“Professor Silente?” disse con una voce forzata Harry. “Potete sentirmi?”
Silente non rispose. La sua faccia si stava contraendo come se fosse profondamente
addormentato, ma stava sognando un sogno orribile. La presa sul calice si stava
allentando; la pozione stava per cadere dal calice. Harry si tirò in avanti ed afferrò il
calice di cristallo, rimettendolo diritto. “Professore, può sentirmi?” ripetè fortemente, la
sua voce echeggiava intorno la caverna.
Silente ansimò ed allora parlò con in una voce che Harry non riconobbe, dato che non
aveva sentito mai Silente spaventato come adesso.
“Non voglio… Non lo faccia... “ Harry fissava la pallida faccia che conosceva cosi bene,
dagli occhiali curvati a mezzaluna sul naso e non sapeva che cosa fare.
“… non mi piace… voglio che si fermi…” gemette Silente.
“Voi… non potete fermarvi, professore” disse Harry. “Mi avete detto di continuare a darvi
da bere, vi ricordate? Mi avete detto che dovevate continuare a bere. Quindi…”
Odiandosi, provando repulsione per quello che stava facendo, Harry riportò il calice verso
la bocca di Silente e lo capovolse, di modo che Silente bevve il resto della pozione.
“No...” gemette ancora, poichè Harry abbassò il calice nuovamente dentro il catino e lo
riempì. “Non voglio... Non voglio… Lasciami andare…”
“Va tutto bene, professore” disse Harry, la sua mano tremava. “ Va tutto bene, sono
qui…”
“Fermatevi, fermatevi” gemette Silente.
“Sì.. sì, mi fermo “ mentì Harry. Capovolse il contenuto del calice nella bocca aperta di
Silente. Silente gridò; il rumore echeggiò per tutta la vasta caverna, attraverso la morta
acqua nera.
“no, no, no, no, non posso, io non posso, non lo faccio, non avverto…”
“Va tutto bene, professore, va tutto bene!” disse urlando Harry, le sue mani serano così
agitate che riuscì a malapena a riempire il sesto calice di pozione; il bacile ora era per
metà vuoto. “Non le succederà nulla, stia tranquillo, non è reale, giuro che non è reale…
prenda questo, ora, prenda questo...” Ed ubbidientemente, Silente bevve, come se fosse
un antidoto offerto da Harry, ma subito dopo averlo svuotato, si accasciò sulle ginocchia,
agitandosi incontrollabilmente.
“E tutta colpa mia, è colpa mia” disse piangendo. “Ti prego falli fermare, lo so ho
sbagliato, oh ti prego falli fermare, non ancora…”
“Questo li fermerà, professore” disse Harry, la sua voce era rotta come capovolse il
settimo calice di pozione nella bocca di Silente.
Silente cominciò a rannicchiarsi come se torturatori invisibili fossero su di lui; la sua
mano flagellata quasi fece cadere il calice riempito dalle mani tremolanti di Harry mentre
gemeva
“Non fategli male, non fategli male, per favore, per favore, è colpa mia, fate del male a
me...”
“Qui, beva questo, beva questo, andrà tutto a posto” disse disperatamente Harry ed
ancora una volta Silente obbedì, aprendo la sua bocca proprio mentre manteneva gli
occhi serrati e si agitava dalla testa ai piedi. Ed ora cadde in avanti, gridando ancora,
martellando i suoi pugni sulla terra, mentre Harry riempiva il nono calice.
“ per favore, per favore, per favore, no... non quello, non quello, farò tutto...”
“Questa è quella giusta, professore, è quella giusta…”
Silente bevve come un bambino che moriva di sete, ma quando fini, urlò ancora come se
il suo corpo stesse prendendo fuoco. “Non ancora, per favore, non ancora....”
Harry riempì il decimo calice di pozione e senti raschiare il fondo del bacile. “Ci siamo
quasi, professore. Beva questo, beva.... “
Sostenne le spalle di Silente ed ancora, bevve tutto il contenuto; ancora una volta era
steso ai piedi di Harry, riempiva il calice mentre Silente cominciò a gridare più
angosciosamente che mai, “Voglio morire! Desidero morire! Fallo fermare, fallo fermare,
voglio morire!”
“Beva questo, professore. Beva questo…”
Silente cominciò a bere ma non aveva ancora finito che comincio a urlare “UCCIDIMI!”
“Questo… sarà l’ultimo!” disse affannosamente Harry. “Questa è quella giusta. Sarà
l’ultima...finirà tutto!” Silente tracanno il calice, lo vuotò sino all’ultima goccia ed allora,
con un rantolio, rotolo per terra sulla faccia.
“No!” gridò Harry, che si era alzato in piedi per riempire ancora il calice; invece fece
cadere il calice nel bacile, si è scagliò giù al lato di Silente e lo sollevò; Gli occhiali di
Silente erano storti, la sua bocca era aperta, i suoi occhi chiusi. “No.” disse Harry,
agitando Silente, “no, non siete morto, avete detto che non era veleno, svegliatevi,
svegliatevi… Innerva!” disse
piangendo, la sua bacchetta era puntata verso il petto di Silente; ci fu un flash di luce
rossa ma niente è accadde. “Innerva!… signore … per favore…”
Le palpebre di Silente tremolavano; Il cuore di Harry fece un salto, “signore, come
state…?”
“Acqua” gracchiò Silente.
“Acqua” ansimò Harry. “Sì…” saltò in piedi e prese il calice che era caduto nel bacile; vide
chiaramente un medaglione d’oro che giaceva li sotto.
“Aguamenti!” gridò, puntando la sua bacchetta sul calice. Il calice si riempì d’acqua
limpida;
Harry si mise in ginocchio al lato di Silente, alzò la sua testa e portò il calice sulle sue
labbra… ma era vuoto. Silente gemette e cominciato ad ansimare. “Ma com’è possibile…
aspetta… Aguamenti!” disse ancora Harry, indicando con la sua bacchetta il calice. Una
volta ancora, per un secondo, dell’acqua limpida brillò all'interno di esso, ma mentre si
avvicinava alla bocca di Silente, l'acqua sparì ancora. “Signore, sto provando, sto
provando!” Harry disse disperatamente, ma non pensava che Silente potesse sentirlo;
stava disperatamente
provando a far apparire dell’acqua nel calice “Aguamenti… Aguamenti… AGUAMENTI!”
Il calice si riempì e si svuotò ancora ed ancora. Ed ora la respirazione di Silente stava
sbiadendosi. Il suo cervello era in preda al panico, Harry conosceva, istintivamente, che
l'unico motivo perché l’acqua svaniva era perchè Voldemort lo aveva progettato… Si
scaglio sul bordo della roccia ed immerse il calice nel lago, portandolo su pieno sino al
bordo di acqua ghiacciata che non spariva. “Signore… qui!” urlò Harry, balzò in avanti,
capovolse il contenuto sulla faccia di Silente.
Era il meglio che poteva fare, dato che la sensibilità del braccio che aveva tenuto
nell’acqua gelida lo stava abbandonando. Una mano bianca viscosa lo aveva afferrato per
un polso e la creatura a cui apparteneva lo stava tirando, lentamente, indietro attraverso
la roccia. La superficie del lago non era più come uno specchio liscio; stava sbattendo
dappertutto ed Harry osservava, le teste e le mani bianche che stavano emergendo
dall'acqua scura, uomini, donne e bambini con gli occhi vuoti e privi di vita stavano
muovendosi verso la roccia: un esercito di morti che emergeva dall’acqua nera.
“Petrificus Totalus!” urlò Harry, lottando per cercare di liberarsi, tutta l’isola era bagnata
allora puntò la bacchetta contro gli Inferi che si era aggrappato al braccio. Lo liberò,
cadendo indietro nell'acqua con una spruzzo; stramazzo ai suoi piedi, ma molti altri
Inferi già stava arrampicandosi sulla roccia, le loro mani ossute che artigliano la
superficie sdrucciolevole, i loro bianchi, e geladi occhi erano puntati su di lui,
strascicando i loro vestiti impregnati d’acqua, facce di persore che guardavano con occhi
cupi.
“Petrificus Totalus!” Harry urlò ancora, indietreggiando mentre puntava con forza la sua
bacchetta verso gli Inferi; sei o sette di loro furono colpiti e raggrinziti, ma i più stavano
venendo verso di lui. “Impedimenta! Incarceramus!” Alcuni di loro inciamparono, uno o
due di loro furono incatenati, ma quelli che si arrampicano sulla roccia dietro loro non
facevano altro che avanzare sopra i corpi caduti. Ancora agitando la sua bacchetta in
aria, Harry urlò,
“Sectumsempra! SECTUMSEMPRA!” Ma benchè i tagli comparissero nei loro panni
fradicii e nella loro pelle ghiacciata, non si fermarono: Camminavano sopra, insensibili, le
loro mani ristrette che si allungavano verso lui e indietreggiava, senti delle braccia
prenderlo da dietro,
sottilmente. Adesso era stato preso alle caviglie mentre lo alzavano e cominciavano a
trasportarlo, lentamente e certamente, di nuovo all'acqua, pensava certamente che non
l’avrebbero lasciato, che sarebbe annegato e sarebbe diventato un guardiano di
Voldemort...
Ma allora, attraverso le tenebre, eruttò un fuoco: cremisi ed oro, un anello di fuoco aveva
circondato la roccia in modo che il Inferi che tenevano Harry così strettamente
inciamparono
e vacillarono; non osarono passare attraverso le fiamme per immergersi nell’acqua.
Fecero cadere Harry; colpì la terra, slittò sulla roccia e cadde, riuscì a andare a carponi,
alzando la sua bacchetta e guardandosi intorno.
Silente era di nuovo in piedi, pallido come gli Inferi che li circondavano, ma più alto, con
il fuoco che ballava nei suoi occhi; la sua bacchetta era alzata come una torcia e dalla
punta uscivano le fiamme, come una lunga frusta, che cirdondava tutti con il suo calore.
Gli Inferi si urtavano a vicenda, tentando, ciecamente, di sfuggire al fuoco in cui erano
rinchiusi… Silente raccolse il medaglione dalla parte inferiore del catino di pietra e lo
ripose all'interno dei suoi abiti. Senza parole, fece un gesto ad Harry per farlo venire
verso di lui. Distratti dalle fiamme, gli Inferi sembravano ignari di cosa stesse accadendo
nella loro grotta, e di come Harry stava conducendo Silente di nuovo sulla barca, l'anello
di fuoco si spostava con loro, intorno a loro, gli Inferi erano perplessi e li
accompagnavano verso il bordo delle acque, in cui si reimmersero.
Harry, che si stava agitando dappertutto, pensò per un momento che Silente non poteva
arrampicarsi nella barca; vacillò al primo tentativo; tutti i suoi sforzi sembravano
concentrati nell'effettuare l'anello di fuoco protettivo intorno. Harry lo strinse e lo aiutò di
nuovo a salire. Una volta che riuscirono ad entrare al sicuro all'interno, la barca
cominciò a spostarsi indietro attraverso l'acqua nera, via dalla roccia, ancora circondata
da quell'anello di fuoco e sembrava che lo sciame di Inferi sotto loro non osasse ritornare
in superfice.
“Signore” ansimò Harry, “Signore, mi sono dimenticato che… il fuoco… stavano
arrivando e mi sono lasciato prendere dal panico…”
“Abbastanza comprensibile” Mormorò Silente. Harry si allarmò sentendo quanto debole
era la sua voce.
Raggiunsero la riva con un piccolo urto e Harry saltò fuori, quindi si girò rapidamente
per aiutare Silente. Nel momento in cui Silente raggiunse la riva lasciò cadere la sua
bacchetta; l'anello di fuoco sparì, ma gli Inferi non emersero ancora dall'acqua. La piccola
barca affondò nell'acqua ancora una volta; un tintinnio e un rumore metallico,
provenienti dalla catena che slittava nuovamente dentro il lago. Silente diede un grande
sospiro e si è appoggiò contro la parete della caverna.
“Sono debole...” disse.
“Non si preoccupi, signore” disse Harry immediatamente, ansioso per l’estremo pallore di
Silente e dalla sua aria esausta. “Non si preoccupi, la porterò indietro… Si appoggi su di
me, signore…”
E mettendo il braccio indenne di Silente intorno alle sue spalle, Harry guidò il suo
preside indietro intorno al lago, sopportando la maggior parte del suo peso.
“La protezione era… dopo tutto... ben progettata” disse Silente debolmente. “Uno solo
non potrebbe farlo... bene, molto bene, Harry.... “
“Non parli adesso” disse Harry, sentendo la voce di Silente affievolirsi, quanto i suoi piedi
cominciarono a trascinarsi. “Risparmi le energie, signore… Presto saremo fuori da qui…”
“La porta ad arco sarà di nuovo sigillata…il mio coltello... “
“Non c’è bisogno, mi sono tagliato sulle rocce” disse fermamente Harry. “Mi dica dove…”
“qui…”
Harry appoggiò il suo avambraccio anteriore sulla pietra: Avendo ricevuto il suo tributo
di sangue, la porta ad arco si riaprì immediatamente. Attraversarono la caverna esterna
ed Harry aiutò Silente nuovamente dentro l'acqua di mare ghiacciata che aveva riempito
la fessura nella scogliera.
“Sta andando tutto bene, signore” Harry disse ripetutamente, più preoccupato dal
silenzio di Silente che dalla sua voce indebolita. “Ci siamo quasi... torneremo a casa
insieme… Non si preoccupi…”
“Non sono preoccupato, Harry,” disse Silente, la sua voce era leggermente più forte
malgrado l'acqua gelida. “Sono con te.”
CAPITOLO VENTISETTE
LA TORRE COLPITA DAL FULMINE
Una volta tornati sotto il cielo stellato, Harry sollevò a fatica Silente in cima allo scoglio
più vicino e poi lo alzò in piedi. Fradicio e tremante, con il peso di Silente ancora su di
lui, Harry si concentrò come mai aveva fatto prima sulla sua destinazione: Hogsmeade.
Gli occhi chiusi, il braccio di Silente afferrato più saldamente che poteva, avanzò in
quella sensazione di orribile compressione.
Sapeva che aveva funzionato ancor prima di riaprire gli occhi: l’odore di sale, la brezza
marina erano scomparsi. Lui e Silente erano tremanti e gocciolanti in mezzo della buia
High Street a Hogsmeade. Per un terribile istante l’immaginazione di Harry gli mostrò
altri Inferi avanzare lentamente verso di lui dai lati dei negozi, ma chiuse e riaprì gli occhi
velocemente e vide che niente si stava muovendo; tutto era immobile, completamente
buio tranne pochi lampioni e qualche luce accesa nelle finestre dei piani superiori.
‘Ce l’abbiamo fatta, Professore!’ Bisbigliò Harry a fatica; aveva improvvisamente realizzato
di avere un intenso dolore al torace. ‘Ce l’abbiamo fatta! Abbiamo l’Horcrux!’
Silente barcollò contro di lui. Per un attimo, Harry pensò che la sua Smaterializzazione
inesperta potesse aver sbilanciato Silente; poi vide, alla luce distante di un lampione, il
suo viso estremamente pallido e sofferente.
‘Signore, tutto bene?’
‘Sono stato meglio,’ disse debolmente Silente, con gli angoli della bocca contratti. ‘Quella
pozione... non era una bevanda salutare...’
E con orrore di Harry, Silente precipitò a terra.
‘Signore – va tutto bene, Signore, starà meglio, non si preoccupi –‘
Si guardò disperatamente attorno in cerca d’aiuto, ma non c’era nessuno in vista e tutto
quello che riusciva a pensare era che doveva in qualche modo portare al più presto
Silente nell’ infermeria.
‘Dobbiamo arrivare su alla scuola, signore... Madama Chips...’
‘No,’ disse Silente, ‘È del... Professor Piton che ho bisogno... Ma non penso... Di riuscire a
camminare abbastanza per...’
‘Giusto – signore, ascolti – andrò a bussare a una porta, a cercare un posto dove lei
possa stare – poi correrò a prendere Madama –‘
‘Severus,’ disse Silente chiaramente. ‘Ho bisogno di Severus...’
‘D’accordo allora, Piton – ma dovrò lasciarla per un momento così potrò –‘
Prima che Harry potesse muoversi, comunque, sentì dei passi di corsa. Il suo cuore
sobbalzò: qualcuno aveva sentito, qualcuno sapeva che avevano bisogno di aiuto – e
guardandosi attorno vide Madama Rosmerta precipitarsi giù per la strada buia verso di
loro su un paio di vaporose ciabatte a tacco alto, con addosso una lunga vestaglia di seta
con dragoni ricamati.
‘Vi ho visti Materializzare mentre stavo tirando le tende del mio letto! Grazie al Cielo,
grazie al Cielo, non sapevo cosa pensare – ma cos’ha che non va Albus?’
Si interruppe, ansimando, e guardò in basso, con gli occhi spalancati, verso Silente.
‘È ferito,’ disse Harry. ‘Madame Rosmerta, può farlo entrare ai Tre Manici di Scopa
mentre vado su alla scuola a cercare aiuto?’
‘Non puoi andare su da solo! Non ti sei accorto – non hai visto –?’
‘Se mi aiuta a sorreggerlo,’ disse Harry senza ascoltarla, ‘penso che potremmo portarlo
dentro –‘
‘Cos’è successo Rosmerta?’ chiese Silente. ‘Rosmerta, ‘cosa c’è che non va?’
‘Il – il Marchio Nero, Albus.’
E puntò al cielo, in direzione di Hogwarts.
Il terrore invase Harry al suono di quelle parole... si girò e guardò.
Era là, sospeso nel cielo sopra alla scuola: il fiammeggiante teschio verde con la lingua di
serpente, il marchio che i Mangiamorte lasciavano davanti a un edificio ogni volta che ci
erano entrati... ogni volta che avevano ucciso...
‘Quando è apparso?’ chiese Silente, la sua mano dolorosamente serrata sulla spalla di
Harry nello sforzo di rimettersi in piedi.
‘Deve esserci da pochi minuti, non c’era quando ho messo fuori il gatto, ma quando sono
salita al piano di sopra –‘
‘Dobbiamo tornare al castello immediatamente,’ disse Silente.
‘Rosmerta,’ e sebbene barcollasse leggermente, sembrò padroneggiare completamente la
situazione, ‘abbiamo bisogno di un mezzo di trasporto – scope –‘
‘Ne ho un paio nel retro del bar,’ disse lei, molto spaventata. ‘Corro a prenderle –?’
‘No, può farlo Harry.’
Harry alzò immediatamente la sua bacchetta.
‘Accio scope di Rosmerta.’
Un secondo dopo sentirono un forte colpo come se la porta davanti del bar si fosse
violentemente spalancata; due scope erano schizzate fuori in strada e stavano
gareggiando in direzione di Harry, dove si fermarono di colpo, fremendo leggermente, ad
altezza del fianco.
‘Rosmerta, per favore, manda un messaggio al Ministero,’ disse Silente appena montò
sulla scopa a lui più vicina. ‘È probabile che nessuno ad Hogwarts si sia ancora accorto
che qualcosa non va... Harry, mettiti il Mantello dell’Invisibilità.’
Harry tirò fuori il Mantello dalla tasca e se lo gettò addosso prima di salire sulla scopa;
Madame Rosmerta stava già barcollando indietro verso il pub quando Harry e Silente
lasciarono il suolo e si alzarono in aria. Appena si affrettarono verso il castello, Harry
lanciò un’occhiata di fianco a Silente, pronto ad afferrarlo se fosse caduto, ma la vista del
Marchio Nero sembrava aver agito su Silente come uno stimolante: stava curvato giù
sulla sua scopa, gli occhi fissi al Marchio, i lunghi capelli argentati e la barba che
svolazzavano all’indietro nell’aria della notte. E anche Harry guardava avanti verso il
teschio, con la paura che si gonfiava dentro di lui come una bolla, comprimendogli i
polmoni, portando altre preoccupazioni nella sua mente.
Quanto tempo erano stati via? Si era già esaurita la Fortuna di Ron, Hermione e Ginny]?
Era per uno di loro che il Marchio era stato esposto sulla scuola, o per Neville, Luna o
qualche altro membro dell’ES? E se era ... era lui quello che aveva chiesto loro di
controllare i corridoi, di lasciare la sicurezza dei loro letti... sarebbe stato nuovamente
responsabile per la morte di un amico?
Quando volarono sopra al sentiero tortuoso dove erano passati prima a piedi, sopra al
sibilo dell’aria notturna nelle sue orecchie, Harry sentì Silente parlottare ancora in una
strana lingua.
Egli pensò di aver capito il perchè, appena sentì la sua scopa vibrare un attimo quando
volarono sopra al muro di confine del giardino: Silente stava sciogliendo l’incantesimo
che lui stesso aveva apposto attorno al castello, così che poterono entrare in velocità. Il
Marchio Nero stava scintillando direttamente sopra alla Torre di Astronomia, la più alta
del castello.
Significava che là era stato commesso l’assassinio?
Silente aveva già attraversato i bastioni smerlati e stava smontando; Harry atterrò al suo
fianco un secondo dopo e guardò attorno.
I bastioni erano deserti. La porta della scala a chiocciola che conduceva dentro al castello
era chiusa. Non c’erano segni di lotta, di una battaglia mortale, di un corpo.
‘Cosa significa?’ Chiese Harry a Silente, guardando in su verso il verde teschio con la
lingua a serpente che luccicava malignamente sopra di loro. ‘È il vero Marchio?
Qualcuno è stato indubbiamente – Professore?’
Nella debole luce verde emanata dal Marchio Harry vide Silente frizionarsi il torace con la
mano annerita.
‘Vai e sveglia Severus,’ disse Silente debolmente ma in maniera chiara.
‘Digli cos’è successo e portalo da me. Non fare nient’alro, non parlare a nessun altro e
non ti levare il Mantello. Io aspetterò qui.’
‘Ma –‘
‘Hai giurato di obbedirmi, Harry – vai!’
Harry si affrettò alla porta che conduceva alla scala a chiocciola, ma la sua mano si era
appena chiusa sull’anello di ferro della porta quando sentì dei passi di corsa dall’altro
lato. Si girò a guardare Silente che gli fece cenno di ritirarsi. Subito Harry indietreggiò
sfoderando la sua bacchetta.
La porta si spalancò violentemente e qualcuno ne irruppe gridando ‘Expelliarmus!’
Il corpo di Harry diventò all’istante rigido e immobile e si sentì cadere all’indietro contro il
muro della Torre, appoggiato come una statua instabile, incapace di muoversi o parlare.
Non riusciva a capire cosa fosse successo – Expelliarmus non era un Incantesimo
Congelante –
Poi, alla luce del Marchio, vide la bacchetta di Silente volare in un arco sopra il bordo dei
bastioni e capì... Silente aveva silenziosamente immobilizzato Harry e il secondo che
aveva speso per formulare l’incantesimo gli era costato l’opportunità di difendere sè
stesso. In piedi contro i bastioni, bianchissimo in viso, Silente ancora non mostrava segni
di panico o pena. Egli semplicemente guardò verso il suo disarmatore e disse, ‘Buonasera
Draco.’
Malfoy avanzò guardandosi velocemente attorno per controllare che lui e Silente fossero
soli.
I suoi occhi caddero sulla seconda scopa.
‘Chi altro è qui?’
‘Una domanda che potei porre a te. O stai agendo da solo?’
Harry vide gli occhi pallidi di Malfoy spostarsi su Silente alla vivida luce verdastra del
Marchio.
‘No,’ disse. ‘Ho delle riserve. Ci sono dei Mangiamorte stanotte qui, nella sua scuola.’
‘Bene, bene,’ disse Silente, come se Malfoy gli stesse illustrando un suo ambizioso
progetto scolastico. ‘Molto, molto bene. Hai trovato un modo per farli entrare, vero?’
‘Sì,’ disse Malfoy ansimando. ‘Proprio sotto il vostro naso e non ve ne siete mai accorto!’
‘Ingegnoso,’ disse Silente. ‘Già... perdonami... dove sono ora? Sembri senza aiuto.’
‘Hanno incontrato qualcuna delle vostre guardie. Stanno combattendo al piano di sotto.
Non tarderanno a lungo... Sono venuto avanti. Io – io ho un lavoro da fare.’
‘Bene, allora, dovresti andare avanti e farlo, mio caro ragazzo,’ disse Silente dolcemente.
Ci fu silenzio. Harry era in piedi imprigionato nel suo stesso corpo invisibile, paralizzato,
con gli occhi fissi ai due, con le orecchie tese ad ascoltare i suoni lontani della lotta dei
Mangiamorte e, di fronte a lui, Draco Malfoy che non faceva altro che fissare Silente che,
incredibilmente, sorrideva.
‘Draco, Draco, tu non sei un assassino.’
‘Come fa a saperlo?’ disse Malfoy ad un tratto.
Sembrò capire quanto erano suonate infantili quelle parole; Harry lo vide arrossire nella
luce verde del Marchio.
‘Non sa di cosa sono capace’ disse Malfoy con più vigore, ‘non sa cosa ho fatto!’
‘Oh sì, lo so,’ disse Silente dolcemente. ‘Hai quasi ucciso Katie Bell e Ronald Weasley. Hai
cercato, con crescente disperazione, di uccidermi durante tutto l’anno. Perdonami Draco,
ma sono stati tentativi deboli... così deboli che mi chiedo se ci hai messo veramente il
cuore...’
‘Certo!’ disse Malfoy con veemenza. ‘Ci ho lavorato tutto l’anno e stasera –‘
Da qualche parte nelle profondità sottostanti al castello Harry udì un urlo soffocato.
Malfoy si irrigidì e diede una rapida occhiata oltre la sua spalla.
‘Qualcuno sta intraprendendo un buon combattimento,’ disse Silente confidenzialmente.
‘Ma stavi dicendo... sì, hai organizzato di far entrare i Mangiamorte nella mia scuola che,
ammetto, pensavo fosse impossibile... come hai fatto?’
Ma Malfoy non disse nulla; stava ancora ascoltando cosa stava succedendo di sotto e
sembrava altrettanto paralizzato di Harry.
‘Forse dovresti portare avanti il tuo compito da solo.’ Suggerì Silente. ‘Cosa succederebbe
se i tuoi rinforzi fossero stati neutralizzati dalle mie guardie? Come avrai forse intuito, ci
sono anche membri dell’Ordine della Fenice qui stanotte. E dopotutto, tu non hai
veramente bisogno di aiuto... non ho bacchetta al momento... non posso difendermi.’
Malfoy lo fissava solamente.
‘Vedo,’ disse Silente gentilmente, mentre Malfoy nè si muoveva, nè parlava. ‘Hai paura di
agire prima che ti raggiungano.’
‘Non ho paura!’ ringhiò Malfoy, sebbene non avesse ancora fatto niente per aggredire
Silente. ‘È lei che dovrebbe avere paura!’
‘Ma perchè? Non credo che mi ucciderai, Draco. Uccidere non è così facile come può
pensare l’ innocente... quindi dimmi, mentre aspettiamo i tuoi amici... come li hai
introdotti qui? Sembra che abbia occupato molto del tuo tempo escogitare il modo.’
Sembrava che Malfoy stesse lottando con il bisogno di urlare o vomitare. Deglutì e fece
diversi profondi respiri fissando Silente, puntandogli la bacchetta direttamente al cuore.
Poi, come se potesse essere d’aiuto a se stesso, disse ‘Ho dovuto riparare quell’Armadio
Svanitore rotto che nessuno ha usato per anni. Quello in cui si era perso Montague lo
scorso anno.’
‘Aaaah.’
Il sospiro di Silente fu quasi un gemito. Chiuse gli occhi per un momento.
‘È stato intelligente... sono una coppia, vero?’
‘L’altro è da Magie Sinister,’ disse Malfoy, ‘creano una specie di passaggio fra di loro.
Montague mi ha detto che quando fu spinto in quello di Hogwarts, restò intrappolato in
un limbo ma qualche volta poteva sentire cosa stava succedendo a scuola, e qualche
volta cosa succedeva nel negozio, come se l’Armadio stesse viaggiando fra i due posti, ma
non poteva farsi sentire da nessuno... alla fine è riuscito ad Materializzarsi fuori, sebbene
non fosse mai riuscito a passare il test. Quasi morì nel farlo. Tutti pensarono che fosse
veramente una buona storia, ma io sono stato l’unico a capire cosa significasse –
neanche Sinister lo sapeva – sono l’unico che ha dedotto che poteva esserci un passaggio
per Hogwarts attraverso gli armadi se avessi aggiustato quello rotto.’
‘Molto bene,’ mormorò Silente. ‘Così i Mangiamorte sono riusciti a passare da Magie
Sinistre all’interno della scuola per aiutarti... un piano ingegnoso... e, come hai detto,
proprio sotto al
mio naso...’
‘Sì,’ disse Malfoy che, stranamente, sembrava trarre coraggio e conforto dall’elogio di
Silente.
‘Sì, lo è stato!’
‘Ma ci sono state volte,’ Silente continuò, ‘vero, quando non eri sicuro che saresti riuscito
a riparare l’Armadio? E sei ricorso a misure grossolane e mal giudicate come mandarmi
una collana maledetta che è arrivata nelle mani sbagliate... avvelenando l’ idromele del
quale c’era solo un’esile possibilità che io potessi bere...’
‘Sì, bene, non ha ancora capito chi c’era dietro a quella bevanda, vero?’ sogghignò Malfoy,
mentre Silente scivolava un po’ più in giù contro i bastioni, la forza delle gambe
affievolita, e Harry faceva inutilmente violenti sforzi muti, per ribellarsi all’incantesimo
che lo tratteneva.
‘In verità, sì,’ disse silente. ‘Ero sicuro che fossi tu.’
‘Perchè non mi ha fermato, allora?’ chiese con impertinenza Malfoy.
‘Ho provato, Draco. Il Professor Piton ti ha tenuto d’occhio su mia richiesta –‘
‘Non stava eseguendo i suoi ordini, ha promesso a mia madre –‘
‘Naturalmente è quello che ha dovuto dirti, Draco, ma –‘
‘Fa il doppio gioco, tu vecchio stupido, non stava lavorando per te, te l’ha solo fatto
credere!’
‘Abbiamo opinioni differenti, Draco. Si dà il caso che io creda al Professor Piton –‘
‘Bene, sta perdendo il controllo della situazione, allora! ringhiò Malfoy. ‘Mi ha offerto
tutto il suo aiuto – volendo tutta la gloria per sè – volendo una piccola parte di azione –
“Cosa stai facendo? Hai usato la collana, è stato stupido, avrebbe potuto far scoprire
tutto –“ Ma non gli ho detto cosa stavo facendo nella
Stanza delle Necessità, si sveglierà domattina e sarà tutto fatto e lui non sarà mai più il
favorito dell’Oscuro Signore, non sarà niente paragonato a me, niente!’
‘Molto gratificante,’ disse Silente gentilmente. ‘Amiamo tutti essere apprezzati per il
nostro duro lavoro, naturalmente... ma dovresti avere avuto un complice, tuttavia ...
qualcuno a Hogsmeade, qualcuno capace di rifilare a Katie la – la – aaaah...’
Silente chiuse nuovamente gli occhi e scosse la testa, come se stesse per addormentarsi.
‘... naturalmente... Rosmerta. Per quanto è stata sotto l’Incantesimo Imperius?’
‘Ci sei arrivato alla fine, vero?’ schernì Malfoy.
Ci fu un altro urlo da sotto, persino più forte dell’ultimo. Malfoy guardò di nuovo
nervosamente al di sopra della sua spalla e poi ancora Silente, che continuò, ‘Così la
povera Rosmerta fu costretta a restare nascosta nel suo bagno e a passare la collana al
primo studente di Hogwarts che fosse entrato da solo nella stanza? E l’idromele
avvelenato... bene, naturalmente Rosmerta riuscì ad avvelenarlo per te prima di mandare
la bottiglia a Slughorn, credendo che sarebbe stato il regalo di Natale per me... sì, molto
abile... molto abile... il povero signor Gazza non avrebbe ovviamente mai pensato di
controllare una bottiglia di Rosmerta... dimmi, come sei rimasto in contatto con
Rosmerta? Pensavo che tutti i mezzi di comunicazione da e per la scuola fossero sotto
controllo.’
‘Monete incantate,’ disse Malfoy come se fosse costretto a continuare a parlare, sebbene
la sua bacchetta stesse tremando malamente. ‘Io ne avevo una e lei l’altre e potevo
mandarle messaggi –‘
‘Non è quello il metodo di comunicazione segreto che il gruppo chiamato “Esercito di
Silente” ha adottato lo scorso anno?’ chiese Silente. La sua voce era lieve e informale, ma
Harry lo vide scivolare un paio di centimetri più in basso lungo il muro mentre lo diceva.
‘Sì, ho preso l’idea da loro,’ disse Malfoy con un sorriso distorto. ‘ho preso anche l’idea di
avvelenare l’idromele dalla mezzosangue Granger, quando l’ho sentita dire in biblioteca
che Gazza non distingue le pozioni...’
‘Ti prego di non usare quella parola offensiva davanti a me,’ disse Silente.
Malfoy ruppe in una crudele risata.
‘ti preoccupi di sentirmi dire “Mezzosangue” quando sto per ucciderti?’
‘Sì, certo,’ disse Silente, e Harry vide i suoi piedi scivolare leggermente sul pavimento
mentre lottava per restare dritto. ‘Ma per essere in procinto di uccidermi, Draco, hai
avuto parecchi minuti. Siamo completamente soli. Io sono più indifeso di quanto mai
avessi sognato di trovarmi, e ancora non hai agito...’
La bocca di Malfoy si contrasse involontariamente, come se avesse assaggiato qualcosa di
molto amaro.
‘Ora, a proposito di stanotte,’ Continuò Silente, ‘Sono un po’ confuso su cosa sia
accaduto... sapevi che avrei lasciato la scuola? Ma naturalmente,’ rispose alla sua stessa
domanda, ‘Rosmerta mi ha visto partire, ti ha informato usando le tue ingegnose monete,
sono sicuro...’
‘Corretto,’ disse Malfoy. ‘Ma ha detto che eravate uscito solo per una bevuta, che sareste
tornato...’
‘Beh, effettivamente ho fatto una bella bevuta... e sono ritornato... fino a un certo punto,
ma senza soddisfazione,’ mormorò Silente. ‘Così hai deciso di improvvisarmi una
trappola?’
‘Abbiamo deciso di mettere il Marchio Nero sopra la Torre e costringervi a precipitarvi qui
per vedere chi era stato ucciso,’ disse Malfoy. ‘E ha funzionato!’
‘Beh... sì e no...’ disse Silente. ‘Ma posso dire che nessuno è stato ucciso?’
‘Qualcuno è morto,’ disse Malfoy e la sua voce sembrò salire di un’ottava appena lo disse.
‘Uno dei vostri... non so chi, era buio... ho scavalcato il corpo... ero tenuto ad aspettare il
vostro rientro quassù, ma il vostro gruppo della Fenice è accorso...’
‘Sì, lo hanno fatto,’ disse Silente.
Ci fu un colpo e grida da sotto, più forti che mai; risuonò come se persone stessero
combattendo nella stessa scala a chiocciola che portava dove Silente, Malfoy ed Harry si
trovavano, e il cuore di Harry tuonò silenzioso nel suo invisibile petto... qualcuno era
morto... Malfoy aveva scavalcato il corpo... ma chi era?
‘C’è poco tempo, una strada o l’altra,’ disse Silente. Discutiamo le tue possibilità, Draco.’
‘Le mie possibilità!’ disse Malfoy ad alta voce. ‘Sto qui con una bacchetta – sto per
ucciderti –
‘‘Mio caro ragazzo, non abbiamo più false intenzioni di questa. Se avessi voluto
uccidermi, l’avresti fatto subito dopo avermi Disarmato, non ti saresti fermato per questa
piacevole conversazione sui modi e i mezzi.’
‘Non ho scelta!’ disse Malfoy, e divenne improvvisamente pallido come Silente. ‘Devo
farlo! Mi ucciderà! Ucciderà la mia intera famiglia !’
‘Comprendo la difficoltà della tua posizione,’ disse Silente. ‘Perchè altrimenti credi che
non ti abbia affrontato finora? Perchè sapevo che saresti stato ucciso se Lord Voldemort
avesse capito che sospettavo di te.’
Malfoy trasalì al suono di quel nome.
Non ho osato parlarti della missione di cui sapevo ti aveva incaricato, in caso usasse la
Legilimanzia contro di te,’ continuò Silente. ‘Ma ora almeno possiamo parlarci
francamente... nessun danno è stato fatto, tu non hai ferito nessuno, sebbene sei stato
molto fortunato che le tue involontarie vittime sono sopravvissute... io posso aiutarti,
Draco.’
‘No, non può,’ disse Malfoy, con la mano che reggeva la bacchetta sempre più tremante.
‘Nessuno può aiutarmi. Mi ha detto di farlo o mi ucciderà. Non ho scelta.’
‘Passa dal lato giusto, Draco, e possiamo nasconderti come neanche puoi immaginare.
Inoltre, posso mandare membri dell’Ordine da tua madre stanotte e nasconderla allo
stesso modo. Tuo padre al momento è al sicuro ad Azkaban... quando verrà il tempo
potremo proteggere anche lui... passa dal lato giusto, Draco... non sei un assassino...’
Malfoy fissò Silente.
‘Ma sono arrivato lontano, no?’ disse lentamente. ‘Loro pensavano che sarei morto nei
tentativi, ma sono qui... e tu sei in mio potere... io sono quello con la bacchetta... dipendi
dalla mia pietà...’
‘No Draco,’ disse Silente calmo. ‘È la mia pietà, e non la tua, che importa ora.’
Malfoy non parlava. La sua bocca era aperta, la mano della bacchetta ancora tremante.
Harry pensò che l’avrebbe lasciata cadere in una frazione –
Ma improvvisamente si udirono passi tuonare su per le scale e un attimo dopo Malfoy fu
sballottato di lato appena quattro persone vestite di nero irruppero violentemente dalla
porta sui bastioni. Ancora paralizzato, con gli occhi fissi e spalancati, Harry guardò con
terrore i quattro stranieri: a quanto pareva i Mangiamorte avevano vinto la battaglia al
piano di sotto. Un uomo bitorzoluto con uno strano e asimmetrico sguardo maligno fece
una stupida risata asmatica.
‘Silente all’angolo!’ disse, e si girò verso una piccola donna tarchiata che poteva essere
sua sorella e che stava sorridendo impaziente. ‘Silente disarmato, Silente da solo! Ben
fatto, Draco, ben fatto!’
‘Buona sera, Amycus,’ disse Silente tranquillo, come se stesse dando il benvenuto
all’uomo per un tè. ‘E hai portato anche Alecto... affascinante...’
La donna diede una piccola risata rabbiosa.
‘Pensi che le tue battutine ti aiuteranno sul letto di morte, dunque?’ schernì lei.
‘Battute? No, no, questa è buona educazione,’ rispose Silente.
‘Fallo,’ disse lo straniero in piedi più vicino ad Harry, un uomo grande, alto e magro, con
capelli grigi ingarbugliati e baffi i cui vestiti neri da Mangiamorte sembravano
scomodamente stretti. Aveva una voce come mai Harry aveva sentito: sembrava uno
stridulo latrato. Emanava un un forte odore che Harry sentì come un miscuglio di
sporco, sudore e, inequivocabilmente, di sangue. Le sue mani sporche avevano lunghe
unghie giallastre.
‘Sei tu, Fenrir?’ chiese Silente.
‘Esatto,’ stridette l’altro. ‘Sei lieto di vedermi, Silente?’
‘No, non posso dire di essere...’
Fenrir Greyback rise spalancando la bocca e mostrando i denti aguzzi. Del sangue gli
gocciolò sul mento e si leccò le labbra lentamente, oscenamente.
‘Ma sai quanto mi piacciono i bambini, Silente.’
‘Devo dedurre che stai attaccando anche senza la luna piena, ora? Questo è veramente
inusuale... hai sviluppato un gusto per la carne umana che non può saziarti solo una
volta al mese?’
‘Esatto,’ disse Greyback. ‘Ti sciocca questo, Silente? Ti spaventa?’
‘Beh, non posso pretendere di non esserne un po’ disgustato,’ disse Silente. ‘E sì, sono
un po’ scioccato che Draco qui, abbia invitato voi, di tutte le persone, nella scuola dove
vivono i suoi amici...’
‘Non l’ho fatto,’ disse Malfoy con un filo di voce. Non stava guardando Greyback;
sembrava non volergli dare neanche un’occhiata. ‘Non sapevo che sarebbe venuto –‘
‘Non volevo perdermi una gita a Hogwarts, Silente,’ stridette Greyback. ‘Non quando ci
sono gole da squarciare... deliziose, deliziose...’
E sollevò l’unghia giallastra di un dito e si picchiettò i denti davanti, guardando
maliziosamente Silente.
‘Potrei farmi te per dessert, Silente...’
‘No,’ disse il quarto Mangiamorte aspramente. Aveva un viso pesante, brutale. ‘Abbiamo
ricevuto ordini precisi. Deve farlo Draco. Ora Draco, veloce.’
Malfoy stava mostrando meno risolutezza che mai. Sembrava terrorizzato e fissava il
volto di Silente che era pallidissimo e persino più basso del solito, perchè era scivolato
più giù lungo il muro del bastione.
‘Non ne ha per molto su questo mondo comunque, per me!’ disse l’uomo asimmetrico con
l’accompagnamento dei risolini asmatici di sua sorella. ‘Guardalo – cosa ti è successo,
Silly?’
‘Oh, minor resistenza, riflessi più lenti, Amycus,’ disse Silente. ‘L’età, in breve... un
giorno, forse, succederà anche a te... se sei fortunato...’
‘Cosa vuoi dire, eh, cosa vuoi dire?’ sbraitò il Mangiamorte, improvvisamente violento.
‘Sei sempre lo stesso, Silly, parli parli e non fai niente, niente, non so neanche perchè
l’Oscuro Signore si preoccupi di ucciderti! Andiamo Draco, fallo!’
Ma in quel momento arrivarono altri suoni di lotta dal basso e una voce gridò, ‘Hanno
bloccato le scale – Reducto! REDUCTO!’
Il cuore di Harry ebbe un tuffo: allora quei quattro non avevano eliminato tutta la
resistenza, ma semplicemente ripiegato verso la cima della Torre e, da quel che si
sentiva, creato una barriera dietro di loro –
‘Ora, Draco, rapido!’ disse rabbiosamente l’uomo con la faccia brutale.
Ma la mano di Malfoy stava tremando così malamente che poteva appena mirare.
‘Lo farò io,’ ringhiò Grayback muovendosi verso Silente, con le mani tese, i denti scoperti.
‘Ho detto di no!’ gridò l’uomo con la faccia brutale; ci fu un bagliore di luce e il lupo
mannaro fu scagliato lontano; colpì i bastioni e barcollò, con aria furiosa. Il cuore di
Harry stava battendo così forte che gli sembrava impossibile che nessuno potesse
avvertire che lui era lì, imprigionato dall’incantesimo di Silente – se solo si fosse potuto
muovere, avrebbe potuto lanciare un incantesimo da sotto il Mantello –
‘Draco, fallo o fatti da parte così che uno di noi –‘ stridette la donna, ma in quel preciso
momento la porta dei bastioni si spalancò ancora una volta e mostrò Piton, la bacchetta
stretta in mano; i suoi occhi neri esaminarono la scena, da Silente caduto contro al
muro, ai quattro Mangiamorte, incluso il rabbioso lupo mannaro, a Malfoy.
‘Abbiamo un problema, Piton,’ disse il bitorzoluto Amycus, i cui occhi e la bacchetta
erano ugualmente fissi su Silente, ‘il ragazzo sembra non essere in grado –‘
Ma qualcun’altro aveva pronunciato il nome di Piton, del tutto dolcemente.
‘Severus...’
Il suono spaventò Harry al di sopra di tutto quello che aveva vissuto quella sera. Per la
prima volta, Silente stava implorando.
Piton non disse nulla, ma avanzò e spinse Malfoy rudemente da parte. I tre Mangiamorte
si ritrassero senza una parola. Persino il lupo mannaro sembrò intimidito.
Piton guardò per un attimo Silente e ci furono ripugnanza e odio incisi nei lineamenti
duri del suo volto.
‘Severus... per favore...’
Piton alzò la bacchetta e la puntò direttamente a Silente.
‘Avada Kedavra!’
Un fascio di luce verde scaturì dalla punta della bacchetta di Piton e colpì Silente dritto
al petto. L’urlo di orrore di Harry non lo lasciò mai; silenzioso e immobile, fu costretto a
vedere come Silente fu lanciato in aria: per una frazione di secondo sembrò sospeso al di
sotto del teschio scintillante, poi cadde lentamente all’indietro, come una grossa bambola
di pezza, oltre i bastioni e fuori dalla vista.
CAPITOLO VENTOTTO
FUGA DEL PRINCIPE
Harry sentiva di potersi muovere ed uscire allo scoperto; ma non accadde… non poteva
succedere...
"Via di qui, veloci" disse Piton.
Afferrò Malfoy da dierto il colletto e trascinò attraverso la porta prima degli altri;
Greyback ed i traccagnotti fratello e sorella lo seguirono, ansimando dall’eccitazione.
Mentre sparivano attraverso la porta, Harry realizzò che poteva muoversi di nuovo. La
cosa che lo stava tenento paralizzato contro la parete era non magico, ma orrore e lo
shock. Gettò il mantello dell’invisibilità da parte come se volesse fronteggiare un
Mangiamorte, ultimo stava lasciando la porte superiore della torre, stava sparendo
attraverso la porta.
"Petrificus Totalus!"
Il Mangiamorte si inarcò come se colpito nella parte posteriore con qualche cosa di solido
e cadde a terra, rigido come una statua di cera, ma aveva colpito a mala pena il
pavimento quando Harry gli passò sopra le corse giù per le buie scale.
Il terrore si squarciò via dal cuore di Harry... Doveva recuperare Silente e doveva
catturare Piton.... Le due cose erano collegate in qualche modo... Poteva invertirle,
l’importante era averle entrambe... Silente non poteva morire...
Saltò gli ultimi dieci gradini della scala a spirale e si arrestò per poi indietreggiare dove
era atterrato, con la sua bacchetta alzata. Una debole luce illuminava il corridoio
polveroso; la metà del soffitto sembrava essere crollata; e una battaglia stava infuriando
davanti a lui, ma proprio mentre tentava di capire chi stavano combattendo con chi,
sentì il grido odiato di una voce, "finito, è ora di andare!" era Piton che si muoveva in
avanti e spariva dietro un angolo all'estremità lontana del corridoio; lui e Malfoy
sembravano usciti dal combattimento illesi. Harry si gettò dietro di loro, uno dei
combattenti si staccò dalle macerie e si voltò verso di lui: era il lupo mannaro, Fenrir.
Era sopra Harry prima che Harry potesse alzare la sua bacchetta: Harry cadde indietro,
con i sudici capelli che gli coprivano il volto, il puzzo di sudore e di sangue che riempiva
il suo naso e bocca, e l’alito bramoso e caldo sulla sua gola…
"Petrificus Totalus!"
Harry senti crollare Fenrir contro di lui; con uno sforzo portentoso spinse il lupomannaro
lontano da lui sul pavimento mentre un getto di luce verde era in volo verso lui; si tuffò e
corse, a testa bassa, nella lotta. I suoi piedi vennero a contatto con qualche cosa di molle
e sdrucciolevole sul pavimento ed inciampò: C’erano due corpi distesi, capovolti in una
pozza di sangue, ma non c’era tempo per stare a guardare. Harry ora vide svolazzare dei
capelli rossi oltre le fiamme li davanti: Ginny aveva ingaggiato un combattimento con un
Mangiamorte, Amycus, che stava gettando incantesimi dopo incantesimi su di lei mentre
schivava: Amycus stava ridendo scioccamente, sembrava divertirsi: "Crucio… Crucio…
non potrete ballare per sempre, carina…"
"Impedimenta!" urlò Harry.
Il suo incantesimo colpì Amycus al torace: diede uno squittio piagnucolante di dolore, è
fu scaraventato dalla parte opposta, e scivolò in basso e cadde a terra dietro Ron, la
professoressa McGranitt e Lupin, ciascuno di loro stava combattendo con un
Mangiamorte. Oltre loro, Harry vide Tonks combattere un mago biondo enorme che stava
lanciando
malefici in tutte le direzioni, in modo che rimbalzassero sulle pareti, sgretolando le pietre,
frantumando la finestra più vicina…
"Harry, da dove arrivi?" strillo Ginny, ma non c’era tempo per risponderle. Abbassò la
testa e corse in avanti, con difficoltà evitando gli scoppi che eruttavano sopra di lui,
coprendosi di detriti. Piton non doveva fuggire, lui doveva catturare Piton…
"Prenda quello!" gridò la professoressa McGranitt, e Harry intravide una Mangiamorte,
Alecto, correre giù per il corridoio le braccia sopra la testa, dietro sulla sua destra il
fratello. Si lanciò verso di loro ma il suo piede fu imprigionato, in un momento si trovava
disteso. Si guardò intorno, vide Neville pallido, con la faccia contro il pavimento. "Neville,
sei tu…?"
"Certo…" mormorò Neville, che si stava tenendo fortemente lo stomaco, "Harry…Piton e
Malfoy… sono passati correndo”
"Lo so, sono sulle loro tracce!" disse Harry, lanciando un incantesimo dal pavimento al
Mangiamorte enorme biondo che stava causando la maggior parte del caos. L'uomo diede
un urlo di dolore mentre veniva colpito in faccia: Girò intorno, vacillò ed allora si diresse
nella stessa direzione del fratello e sorella. Harry si alzò di scatto dal pavimento e
cominciò a correre lungo il corridoio, ignorando gli scoppi e le urla che provenivano da
dietro, e della figure a terra di cui non conosceva ancora il destino…
Girò intorno l’angolo, Piton aveva in immenso
vantaggio. Era possibile che fosse già entrato nella cabina dell’armadio nella Stanza delle
Necessità, o aveva avuto l'ordine di assicurarsi, di evitare ai Mangiamorte di ritirarsi da
quella parte? Non sentiva nulla se non soltanto il battere di peso dei suoi piedi, il proprio
cuore martellante mentre correva lungo il seguente corridoio vuoto, ma allora localizzò
un'orma sanguinante che mostrava che almeno uno dei Mangiamorte era fuggito verso le
porte anteriori… forse la Stanza delle Necessita effettivamente era stato ostruita… girò
intorno ad un altro angolo e un maleficio volò oltre di lui; si tuffò dietro un’armatura che
esplose. Vide il fratello e la sorella che correvano giù per la scala di marmo li avanti e
lanciò una fattura contro di loro, ma colpì soltanto la parrucca di un ritratto sul
pianerottolo, che fece stridere i dipinti vicini. Poichè saltò i rottami dell'armatura, Harry
sentì più grida e gridi; la gente all'interno del castello sembrava svegliarsi…
Svoltò verso una scorciatoia, sperando di sorpassare il fratello e la sorella e circondare
Piton e Malfoy, che dovevano aver raggiunto certamente il parco ormai. Ricordandosi di
saltare il gradino che spariva che era a metà strada giù per la scala celata, ricomparve
attraverso una tappezzeria nella parte inferiore e fuori in un corridoio in cui un certo
numero di Tassorosso confusi ed in pigiama era in piedi.
"Harry! Abbiamo sentito un rumore e qualcuno ha detto qualcosa sul Marchio Nero… "
cominciò Ernie Macmillan.
"Andate via!" urlò Harry, sbattendo due ragazzi da parte e correndo via per il resto della
scala di marmo. Le porte di quercia anteriori erano state aperto, fatte saltare, c’erano
sbavature di sangue sulle pietre del lastrico e parecchi allievi terrorizzati si erano alzati
in piedi e rannicciati contro le pareti, uno o due cercavano di calmarsi stando
rannicchiati con le loro braccia sopra le loro facce. La clessidra gigante dei Grifondoro era
stata colpita da un maleficio ed i rubini che erano dentro stavano cadendo, con un forte
crepitio, sul lastricato lì sotto. Harry volò attraverso il corridoio dell’entrata e fuori
nell’oscurità: Era appena fuori e vide tre figure correre attraverso il prato, dirigersi verso i
cancelli oltre avrebbero potuto Smaterializzarsi… guardò verso di loro, l’enorme
Mangiamorte biondo, e più avanti, Piton e Malfoy… L'aria fredda della notte lacerava i
polmoni di Harry come avrebbe fatto lui con loro; vide un flash di luce arrivare dove era
un istante prima. Non sapeva cosa fosse ma continuò a correre, non era ancora
abbastanza vicino per scagliare una maledizione… Altri flash, urla, vendicatori getti di
luce che Harry non capiva: Hagrid era emerso dalla sua baracca e stava provando a
fermare i Mangiamorte che cercavano di uscire e benchè ogni respiro sembrava
tagliuzzare i suoi polmoni ed infiammare il torace, Harry accelerò come insofferente alla
voce nella sua testa che diceva: non Hagrid… non anche Hagrid…
Qualcosa afferrò duramente una piccola parte posteriore di Harry che cadde in avanti, la
sua faccia sbattè per terra, il sangue usciva da entrambe le narici: Lo sapeva, si
capovolse, con la sua bacchetta pronta, erano il fratello e la sorella, che aveva sorpassato
usando la sua scorciatoia, adesso erano dietro di lui…
"Impedimenta!" urlò mentre faceva una capriola, rannicchiandosi li vicino sulla terra
scura ed il suo incantesimo li colpì miracolosamente, infatti inciamparono e caddero, uno
sopra l’altro; Harry saltò in piedi e rincorse Piton. Ed ora vide il profilo ampio di Hagrid,
schiarito dalla luce
della mezzaluna che era sbucata improvvisamente da dietro le nubi; il Mangiamorte
biondo stava lanciando malefici su malefici sul guardiacaccia; ma la resistenza immensa
di Hagrid data dalla pelle indurita che aveva ereditato dalla sua gigantesca madre
sembrava proteggerlo. Piton e Malfoy, tuttavia, stavano ancora correndo; presto
sarebbero stati oltre i cancelli, in grado di Smaterializzarsi…
Harry passò oltre Hagrid ed il suo avversario, mirò contro la schiena di Piton ed urlò,
"Stupeficium!"
Lo mancò; un getto di luce rossa passò oltre la testa di Piton; Piton gridò, "Corri, Draco!"e
si girò. C’erano quasi venti metri tra lui ed Harry si guardarono prima di alzare le
bacchette simultaneamente. "Cruc…"
Ma Piton schivò la maledizione, buttandolo indietro prima che Harry potesse completarlo;
Harry si girò e fu di nuovo per terra mentre il Mangiamorte enorme dietro lui urlava,
"Incendio!"
Harry sentì uno scoppio esplosivo e una luce arancione brillare sopra tutti: La casa di
Hagrid era in fiamme.
"Thor è dentro là, sei un diavolo…!" rombò Hagrid.
"Cruc…” urlò Harry per la seconda volta, mirando la figura avanti illuminata dalle
fiamme, ma
Piton bloccò di nuovo la formula magica. Harry potè vederlo ridere.
"Nessun Maledizione Senza Perdono da te, Potter!" gridò da oltre le fiamme, delle urla di
Hagrid e del guaire selvaggio Thor. "Non hai avuto i nervi o l’abilità… "
"Incarc-" ruggì Harry, ma Piton deviò la formula magica con un colpetto quasi pigro del
suo braccio.
"Combatti!" gridò Harry. "Combatti codardo…"
"Codardo, come mi hai chiamato, Potter?" gridò Piton. "Tuo padre non mi avrebbe mai
attaccato se non fossero stati almeno in quattro contro uno, come lo chiameresti, vorrei
saperlo?" "Stupe…"
"Bloccherò ancora e ancora e ancora fino a che non imparerai a mantenere la tua
bocca e la tua mente chiusa, Potter!" disse ghignando Piton, deviando il maleficio ancora
una volta. "Adesso andiamo!" gridò al Mangiamorte enorme dietro Harry. "E’ ora di
andare, prima che il Ministero se ne accorga…"
"Impedi…"
Ma prima che potesse finire questo incantesimo, un atroce dolore colpì Harry; si rotolò
nell'erba. Qualcuno stava gridando, fu sicuro di morire con questa agonia, Piton lo stava
torturando fino alla morte o alla pazzia…
"No!" ruggì Piton ed il dolore si arresto improvvisamente come aveva cominciato; Harry
era rannicchiato sull'erba scura, stringendo la sua bacchetta ed ansimante; in qualche
luogo Piton stava gridando, "Avete dimenticato i nostri ordini? Potter appartiene al
Signore Oscuro… dobbiamo lasciarlo! Andiamo! Andiamo!"
Harry con la faccia a terra vide il fratello e la sorella ed il Mangiamorte enorme obbedire,
correndo verso i cancelli. Harry lanciò un urlo inarticolato pieno di collera: In quanto
istante, non si preoccupava se fosse ancora vivo o morto. Si tirò in piedi ancora, vacillò
ciecamente verso Piton, l'uomo che ora odiava tanto come odiava Voldemort "Sectum…"
Piton diede un colpo secco con la bacchetta ed il maleficio venne respinto ancora una
volta; ma Harry ora era perfettamente in piedi e poteva vedere chiaramente la faccia di
Piton alla fine: Non era più beffardo o denigratorio; le fiamme ardenti mostravano una
faccia piena di collera. Radunando tutto il suo potere di concentrazione, Harry pensò,
Lev…
"No, Potter!" urlò Piton. Ci fu uno Scoppio forte e Harry fu scaraventato in aria, colpendo
duramente a terra ancora, questa volta la sua bacchetta gli scivolò dalla mano. Poteva
sentire Hagrid che urlava e Thor che ululava chiuso dentro e Piton osservava la sua
situazione, senza bacchetta e senza difese come lo era stato Silente. La faccia pallida di
Piton, illuminata dalla baracca ardente, si inondò di odio come lo era stata prima che
maledicesse Silente.
"Come osi usare i miei malefici contro di me, Potter? Sono io che li ho inventati… Io, il
Principe Mezzosangue! E tu usi le mie invenzioni contro di me, ripugnante come tuo
padre? Non penso… no"
Harry si era tuffato per prendere la sua bacchetta; Piton lanciò un incantesimo su di
essa e la allontanò lontano nelle tenebre.
"Allora uccidimi" ansimò Harry, che non aveva nessun timore, ma soltanto collera e
disprezzo. "Uccidimi, fallo tu, vigliacco…"
"NON…" gridò Piton e la sua faccia era improvvisamente degenerata, inumana, come se
fosse stesse per gridare dal dolore, ululando come il cane attaccato nella casa in fiamme
dietro loro… "NON CHIAMARMI CODARDO!"
E diede un forte colpo in aria: Harry sentì qualcosa di incandescente, flagellarlo in faccia
e fù sbattuto indietro in terra. Puntini incandescenti di luce apparvero davanti i suoi
occhi e per un momento tutto il suo respiro sembrava fosse uscito dal suo corpo, allora
sentì lo sbattere di ali sopra lui , qualche cosa di enormie che oscurava le stelle.
Fierobecco planò su Piton, che vacillò indietro come gli artigli taglienti come rasoi furono
su di lui. Harry era riuscito a mettersi seduto, con la sua testa piena di vertigini a causa
dell’ultimo contatto con la terra, Vide correre duramente Piton, con una bestia enorme
che si agitava dietro lui stridendo, Harry non lo aveva sentito mai stridere…
Harry lottò per rimettersi in piedi, osservando intorno, barcollante, cercando la sua
bacchetta, sperando di dare ancora alll'inseguimento, ma proprio mentre le sue dita
cercavano nell'erba,
scartando i ramoscelli, capì che sarebbe stato troppo tardi, una volta ritrovata la sua
bacchetta, si girò per vedere soltanto l’ippogrifo circondare i cancelli. Piton era stao
attento nello Smaterializzarsi appena oltre i confini della scuola. "Hagrid," mormorò
Harry, ancora barcollando, osservandosi intorno. "HAGRID?"
Inciampò nel tragitto verso la casa in fiamme mentre una figura enorme emerse dalle
fiamme trasportando Thor sulle spalle. Con lacrime piene di gratitudine, Harry si affondo
sulle ginocchia; stava agitando in ogni parte del corpo, gli faceva male dappertutto ed il
suo respiro
era diventato come delle pugnalate dolorose.
"Ehi tutto bene, Harry? Ehi tutto bene? Rispondimi, Harry…”
Hagrid con la sua enorme faccia pelosa stava sopra Harry, oscurando le stelle. Harry
potè sentire l'odore dei peli bruciati del cane e di legno; mise una mano su Thor e sentì
felicemente che era caldo, vivo e tremante.
"Sto bene" ansimò Harry. "Sei tu?" "Certo sono io… ci vuole altro per finirmi"
Hagrid mise le sue mani sotto le braccia di Harry e lo ha alzò con tale forza che i piedi di
Harry momentaneamente lasciarono terra prima che Hagrid lo mettesse diritto. Poteva
vedere il sangue che gocciola giù dalla guancia di Hagrid da un taglio profondo sotto un
occhio, che si stava gonfiando velocemente.
"Dovremmo spegnere la tua casa" disse Harry, "L’incantesimo 'Aguamenti '..."
"Sapevo che era quello" borbottò Hagrid e sollevò l'ombrello a fiori bruciacchiato e disse
"Aguamenti!"
Un getto di acqua comparve dalla punta dell'ombrello. Harry alzò il suo braccio con la
bacchetta, che sembrava avere volontà e mormorò "Aguamenti" : Insieme, lui e Hagrid
versarono l'acqua sulla casa fino ad estinguere l'ultima fiamma.
"Non è andata malissimo " disse Hagrid poco dopo, guardando il naufragio fumante.
"Nulla che Silente non possa mettere a posto…”
Harry sentì un bruciore nello stomaco al suono di quel nome. Nel silenzio e nella
tranquillità, l'orrore aumentava all'interno di lui.
"Hagrid ..."
"Stavo legando una coppia di Archistriscianti quando ho sentito era tutto
cominciato" disse Hagrid tristemente, fissando la capanna in fumo. "Hanno bruciato
tutto capisci, tutte le cose..”
"Hagrid…”
"Ma che cosa è accaduto, Harry? Ho appena visto correre giù dal castelle dei
Mangiamorte,
ma che cosa diavolo ci faceva Piton con loro? Dov’è andato… era con loro?"
"lui…” Harry schiarì la voce; aveva la gola secca dal panico e dal fumo. "Hagrid, lui ha
ucciso…”
"Ucciso?" disse Hagrid fortemente, guardando giù Harry. "Piton ha ucciso? Ehi di cosa
stai parlando, Harry?"
"Silente" disse Harry. "Piton ha ucciso… Silente."
Hagrid lo guardò semplicemente, quel po’ della sua faccia che si riusciva a vedere era
completamente bianca ed inespressiva.
"Cosa Silente, Harry?"
"E’ morto. Piton lo ha ucciso...."
"Non dire questo" disse approssimativamente Hagrid. "Piton che uccide Silente… non
essere stupido, Harry. Come fai a dirlo?"
"lo l’ho visto."
"No non puoi"
"lo ho visto, Hagrid."
Hagrid agitò la testa; la sua espressione era quella di un uomo che non voleva credere
ma era comprensivo, e Harry sapeva che Hagrid pensasse che avesse ricevuto un colpo in
testa, che era confuso, forse per l’effetto di un incantesimo…
"Qualche cosa deve essere successo, Silente ha detto a Piton di andare con i
Mangiamorte"
Hagrid disse con fiducia. "Suppongo che è convinto a mantenere la sua copertura.
Guarda, tornerà a scuola. Andiamo, Harry.... "
Harry non tentò di discutere o spiegare. Ancora si stava agitando incontrollabilmente.
Hagrid avrebbe scoperto abbastanza presto, troppo presto... Si diressero indietro verso il
castello, Harry vide che molte delle finestre ora erano illuminate. Poteva immaginare,
chiaramente, le scene delle persone che si muovevano da stanza a stanza, dicendosi che i
Mangiamorte fossero entrati, che il Marchio stava luccicando sopra Hogwarts, che
qualcuno doveva essere morto…
Le porte di quercia anteriori si aprono davanti loro, ci fù un inondazione di luce sulla
strada e sul prato. Lentamente, ed in modo esitante, della persone vestite con delle toghe
si stava trascinando lentamente giù dai gradini, osservando nervosamente intorno per
cercare tracce di Mangiamorte che erano fuggiti nella notte. Gli occhi di Harry, tuttavia,
erano fissi a terra ai piedi della torre più alta. Immaginava che potesse vedere una nera,
massa accalcata sull’erba, benchè fosse realmente troppo lontano per vedere qualche
cosa. Proprio mentre fissava senza parole quel posto in cui pensava trovarsi il corpo di
Silente, vide tuttavia che le persone iniziavano a muoversi verso esso.
"Cosa guardano?" disse Hagrid, come lui e Harry si avvicinarono alla parte anteriore del
castello, con Thor che li seguiva da vicino quasi a toccargli le caviglie. "Cosa guardano
nell’erba?" aggiunse accuratamente Hagrid, dirigendosi ora verso la base della torre di
astronomia, in cui una piccola folla si era radunata. "Vedi, Harry? Giusto ai piedi della
torre? Sotto dove il Marchio…. . . accidenti… pensi che qualcuno si è gettato?"
Hagrid cadde in silenzio, il pensiero apparentemente era troppo orribile per esprimerlo ad
alta voce. Harry camminava accanto lui, combattendo contro i dolori che sentiva in faccia
e sulle gambe in cui i vari malefici dell’ultima mezz’ora lo avevano colpito, comunque in
un senso stranamente separato, come se qualcuno vicino lui stesse soffrendoli. La cosa
reale ed inevitabile era la sensazione di pressione terribile nel suo torace…
Lui e Hagrid si mossero, come in un sogno, attraverso la folla mormorante verso la parte
anteriore, dove gli allievi e gli insegnanti stupiti avevano lasciato un varco.
Harry sentì Hagrid gemere dal dolore e dallo shock, ma non si era fermato; camminò
lentamente in avanti fino a che non raggiungessero il posto in cui Silente era disteso e
rannicchiato da un lato. Sapeva che non ci fosse speranza ma non era ancora pronto per
vederlo qui: il mago più grande che Harry ha avuto mai, mai incontrato.
Gli occhi di Silente erano chiusi; ma per la stana posizione delle sue braccia e delle
gambe, sembrava che dormisse. Harry lo raggiunse, raddrizzo gli occhiali a mezzaluna
sul naso curvo e pulì una goccia di sangue dalla bocca con la sua manica. Allora guardò
giù verso la vecchia faccia saggia e provò ad assorbire l’enorme ed incomprensibile verità:
Silente non gli
avrebbe più parlato, ne lo avrebbe più aiutato. la folla mormorava dietro Harry. Dopo un
lasso di tempo che gli sembrò molto lungo, diventò cosciente che era inginocchiato su
qualcosa di duro e guardò giù. Il medaglione che erano riusciti a rubare tante ore prima
era caduto dalla tasca di Silente. Si era aperto, forse dovuto alla forza con cui ha colpito
terra. Ed anche se non potesse ritenere di sentire più shock o orrore o tristezza che aveva
già, Harry seppe, dopo che lo prese, che c’era qualcosa di sbagliato…
Fece girare il medaglione nelle sue mani. Non era grande come il medaglione che si
ricordava di aver visto nel Pensatoio, non c’era traccia di simboli o marchi, nessuna S
l’ornava come marchio che supponeva l’appartenenza a Serpeverde. Inoltre, c’era
una parte interna dov’era nascosto un pezzo di pergamena come nei portaritratti.
Automaticamente, senza realmente pensare a che cosa stava facendo, Harry estrasse il
frammento di pergamena, lo apri su di esso e lesse alla luce delle molte bacchette che ora
erano stavano illuminando dietro lui:
Al Signore Oscuro
So che sarò morto molto prima che Voi leggiate queste parole, ma voglio che sappiate che
sono stato io a scoprire il vostro segreto. Ho rubato il vero Horcrux e intendo distruggerlo
prima possibile. Affronto la morte nella speranza che quando Voi incontrerete il vostro
degno avversario, Sarete nuovamente mortale.
R.A.B.
Harry non conosceva nè si preoccupò di che cosa il messaggio dicesse. Soltanto una cosa
aveva importanza: Questo non era un Horcrux. Silente si era indebolito bevendo quella
pozione terribile per niente. Harry sgualcì la pergamena nella mano, i suoi occhi
bruciavano come se fossero lacerati. Cominciò a ululare come Thor dietro di lui.
CAPITOLO VENTINOVE
IL LAMENTO DELLA FENICE
“Andiamo, Harry…”
“No.”
“Non puoi mica stare qui, Harry...Vieni adesso, su...”
“No.”
Non voleva lasciare solo Silente, non voleva andare da nessuna parte. La mano di Hagrid
tremava sulla sua spalla. Poi sentì un'altra “Dai, Harry”.
Una mano molto più piccola e calda si era infilata nella sua, e lo stava tirando via.
Obbedì a quella stretta senza neanche pensarci. Solo mentre camminava alla cieca
attraverso la folla sentì un odore vagamente floreale e si rese conto che era Ginny che lo
stava portando di nuovo al castello. Voci incomprensibili lo raggiunsero,singhiozzi, urla e
lamenti squarciavano la notte,ma Harry e Ginny continuarono a camminare, ritornando
all'entrata del castello. Molti volti si pararono davanti ad Harry, le persone lo
guardavano, mormorando tra loro,e i rubini di Grifondoro scintillavano come fossero
gocce di sangue,mentre si facevano strada verso le scale di marmo.
“Stiamo andando in infermeria” disse Ginny
“Non sono ferito!” disse Harry
“Ordini della McGranitt” replicò Ginny “Sono tutti lì: Ron ed Hermione e Lupin e tutti gli
altri”
Un moto di paura pervase nuovamente il petto di Harry. Aveva scordato le figure inerti
che si era lasciato alle spalle.
“Ginny, chi altro è morto?”
“Non preoccuparti, nessuno di noi...”
“Ma il Marchio Nero. Malfoy ha detto di aver inciampato sopra un corpo…”
“Era Bill, ma non preoccuparti, è vivo!”
Ma qualcosa nel tono di quella voce, non lasciò presagire ad Harry niente di buono.
“Sei sicura?”
“Certo che sono sicura, lui è... siamo solo un po’ apprensivi, tutto qui. Greyback l'ha
aggredito. Madama Chips dice che... dice che il suo aspetto non sarà più lo stesso.”
La voce di Ginny tremò leggermente.
“Non sappiamo ancora quali saranno gli altri effetti… beh sai, Greyback è un lupo
mannaro, ma non era trasformato…”
“Ma gli altri… c'erano altri corpi sul pavimento...”
“Neville è in infermeria, ma madama Chips pensa che si riprenderà completamente e il
professor Vitious è stato atterrato ma sta bene, è solo un po’ traballante. Insisteva per
andare a controllare la situazione dei Corvonero. Ed è morto un Mangiamorte, colpito da
una Maledizione Senza Perdono che un tipo biondo enorme lanciava ovunque… Harry, se
non avessimo avuto la tua pozione Felix Felicis, credo che saremmo tutti morti, invece
sembrava che gli incantesimi semplicemente ci mancassero.”
Arrivarono all'infermeria, e spingendo le porte, Harry vide Neville: era disteso su un letto
vicino alla porta, apparentemente addormentato. Ron, Hermione, Luna, Tonks e Lupin
erano tutti intorno ad un altro letto in fondo alla stanza. All'aprirsi della porta tutti
guardarono verso di lui. Hermione corse verso Harry e lo abbracciò .Anche Lupin si
mosse verso di lui, con uno sguardo ansioso.
“Stai bene Harry?”
“Io sto bene... Come sta Bill?”
Nessuno rispose. Harry guardò al di sopra della spalla di Hermione, e vide
l'irriconoscibile faccia di Bill distesa sul cuscino, così mal ridotta e così ferita da
sembrare grottesca. Madama Chips stava curando le ferite con un unguento verde
dall’odore aspro. Harry si ricordò di come Piton avesse curato facilmente con la bacchetta
le ferite di Malfoy provocate dal Sectumsempra.
“Non può sistemarle con un incantesimo?” chiese all’ infermiera.
“Nessun incantesimo funzionerà con queste.” Disse Madama Chips. “Ho provato con
tutto quello che conosco, ma non c'è cura per i morsi di un lupo mannaro”.
“Ma non è stato morso durante la luna piena” disse Ron, fissando il fratello come se
potesse essere curato solo guardandolo. “Greyback non era trasformato,quindi
sicuramente Bill non sarà un vero..”?
Guardò incerto verso Lupin.
“No, non credo che Bill sarà un vero lupo mannaro.” Disse Lupin. “Ma non vuol dire che
non ci potranno essere contaminazioni. Quelle sono ferite maledette. Non guariscono mai
completamente, e Bill… Bill potrebbe avere qualche caratteristica dei lupi d'ora in poi.”
“Silente potrebbe conoscere qualcosa che funzioni, comunque.” disse Ron “Dov'è? Bill ha
combattuto quei pazzi su suo ordine. Silente lo sa, non può lasciarlo in questo stato.”
“Ron... Silente è morto.” disse Ginny.
“No!” gridò Lupin spostando il suo sguardo da Ginny ad Harry, sperando che lui potesse
contraddirla, ma quando Harry non lo fece, Lupin si lascio cadere su una sedia vicino al
letto di Bill, le mani sulla faccia. Harry non aveva mai visto Lupin perdere il controllo; si
sentiva come se stesse guardando qualcosa di privato, o di indecoroso. Voltandosi
incrociò gli occhi di Ron, uno sguardo silenzioso fra i due confermò quello che Ginny
aveva detto.
“Come è morto?” chiese Tonks “Come è successo?”
“Piton l'ha ucciso.” Disse Harry “Ero lì, l'ho visto. Siamo tornati alla Torre di Astronomia
perchè era lì il Marchio Nero… Silente stava male, era debole, ma credo che avesse capito
che era una trappola nel momento in cui abbiamo sentito dei passi salire le scale. Mi ha
immobilizzato. Non ho potuto fare nulla, ero sotto il mantello dell'Invisibilità… poi Malfoy
è arrivato e l'ha disarmato.”
Hermione portò le mani alla bocca, mentre Ron gemette. La bocca di Luna tremò.
“...altri Mangiamorte stavano arrivando,e poi Piton, Piton l'ha fatto. L'Avada Kedavra.”
Harry non potè andare avanti.
Madama Chips scoppiò in lacrime. Nessuno le prestò attenzione, tranne Ginny che
bisbigliò
“Shh.. Ascolti!”
Singhiozzando, Madama Chips premette le mani sulla sua bocca, con gli occhi
spalancati. Da qualche parte fuori nell'oscurità, una fenice stava cantando in un modo
che Harry non aveva mai sentito prima: un lamento strozzato di una bellezza spaventosa.
Ed Harry avvertì, come aveva già sentito in precedenza durante il canto della fenice, che
la musica non era all’esterno, ma dentro di lui: era il suo stesso dolore, magicamente
trasformato in musica, che echeggiava nei cortili e attraverso le finestre del castello. Da
quanto tempo fossero lì, in piedi ad ascoltare, non avrebbe saputo dirlo; né sapeva
perchè la sofferenza sembrava calmarsi ascoltando il suono del loro dolore, ma sembrò
che fosse passato molto tempo quando le porte si aprirono e la professoressa McGranitt
entrò nella stanza. Come tutti gli altri, portava i segni della battaglia. C'erano graffi sulla
sua faccia, e i suoi vestiti erano strappati.
“Molly e Artur stanno arrivando” disse, e l’ incanto della musica si ruppe: ognuno di loro
si risvegliò come da un trance, qualcuno si voltò nuovamente verso Bill, qualcun altro si
asciugò le lacrime scuotendo la testa.
“Harry, cos'è successo? Secondo quello che dice Hagrid tu eri con Silente quando lui…
quando è successo. Hagrid dice che il Professor Piton è coinvolto in qualche...”
“Piton ha ucciso Silente” disse Harry.
Lei lo guardò per qualche istante poi oscillò pericolosamente; Madama Chips, che
sembrava essersi ripresa, corse in avanti, creò una sedia dal nulla e poi la spinse sotto la
McGranitt.
“Piton.” ripetè la McGranitt, cadendo debolmente sulla sedia “Noi ci siamo sempre
chiesti... ma lui si è sempre fidato... Piton… Non posso crederci”
“Piton era un Occlumante esperto,” disse Lupin, la sua voce stranamente dura “lo
sapevamo tutti...”
“Ma Silente ci giurò che stava dalla nostra parte!” bisbigliò Tonks, disperata “Ho sempre
creduto che sapesse qualcosa di Piton che noi non sapevamo”
“Ci ha sempre fatto capire che aveva un’ottima ragione per fidarsi di Piton.” borbottò la
professoressa Mcgranitt, asciugandosi gli occhi con un fazzoletto “...voglio dire, con il
passato di Piton, le persone erano restie a crederci… ma Silente mi ha detto
esplicitamente che il cambiamento di Piton era genuino... Non voleva sentire nulla contro
di lui..!”
”Mi piacerebbe sapere cosa può avergli detto Piton per convincerlo.” Disse Tonks.
“Io lo so” disse Harry, e tutti si voltarono a guardarlo.
“Piton ha passato a Voldemort le informazioni che gli hanno permesso di scovare mia
madre e mio padre. Dopo averlo fatto, Piton ha detto a Silente che solo allora si rendeva
conto di
cosa aveva fatto e che era davvero dispiaciuto. Dispiaciuto che fossero morti”.
“E Silente gli ha creduto?” chiese Lupin incredulo. “Silente ha creduto che Piton fosse
dispiaciuto per la morte di James? Ma Piton odiava James…”
“E per giunta pensava che mia madre non valesse niente” disse Harry “perché era
figlia di babbani.. ‘sangue sporco’ la chiamava…”
Nessuno chiese a Harry come sapesse tutto questo. Tutti sembravano troppo scioccati,
tentando di capire che ciò che stava accadendo era reale.”
“E’ tutta colpa mia.” disse all’improvviso la professoressa McGranitt. Sembrava
disorientata, stava torcendo il fazzoletto bagnato che teneva in mano. “E’ colpa mia. Io ho
mandato Filius a chiamare Piton stanotte, io gli ho chiesto andare a dirgli che doveva
venire perché
avevamo bisogno di aiuto. Se non avessi avvertito Piton di cosa stava accadendo non
avrebbe potuto unire le sue forze a quelle dei Mangiamorte. Non penso sapesse che erano
qui prima che Filius glielo dicesse, non penso sapesse che stavano arrivando.”
“Non è colpa tua Minerva” disse fermamente Lupin. “Noi tutti desideravamo aiuto ed
eravamo felici di pensare che Piton stesse per fare qualcosa”.
“Quindi quando Piton è arrivato al combattimento si è schierato dalla parte dei
Mangiamorte?” chiese Harry, che voleva ogni dettaglio sulla doppiezza e sull’infamia di
Piton per poter collezionare il maggior numero di motivi possibile per odiarlo, e che
giurava solennemente vendetta.
“Non so esattamente cosa è avvenuto” disse distrattamente la professoressa McGranitt
“E’ tutto così confuso… Silente ci aveva detto che doveva lasciare la scuola per qualche
ora e che dovevamo pattugliare i corridoi, per scrupolo, nel caso… Remus, Bill e
Ninfadora ci hanno raggiunto… e così noi stavamo facendo la ronda. Tutto sembrava
tranquillo. Ogni passaggio segreto fuori dalla scuola era coperto. Sapevamo che nessuno
poteva arrivare in volo. Potenti incantesimi erano stati fatti ad ogni ingresso del castello.
Ancora non so rendermi conto di come abbiano potuto entrare i Mangiamorte…”
“Lo so io” disse Harry, e raccontò brevemente la storia dei due armadi svanitori e del
passaggio magico che formano.
“Quindi sono entrati dalla Stanza delle Necessità”.
Sebbene contro la propria volontà, dette un’occhiata in direzione di Ron ed Hermione che
sembravano entrambi distrutti.
“Ho mandato tutto a monte, Harry” disse Ron desolato. “Abbiamo fatto come ci avevi
detto: abbiamo controllato sulla Mappa del Malandrino e non abbiamo trovato Malfoy;
abbiamo quindi pensato che fosse nella Stanza delle Necessità, e io Ginny e Neville siamo
andati a dare un’occhiata… ma Malfoy ci è sfuggito.”
“E’ uscito dalla stanza circa un’ora dopo che avevamo iniziato a tenerlo d’occhio” disse
Ginny “Era da solo e stava stringendo quel disgustoso braccio raggrinzito”
“La sua Mano della Gloria” disse Ron. “fa luce solo al suo possessore, ti ricordi?”
“In ogni caso” continuò Ginny, “ deve aver controllato se i corridoi erano liberi per
permettere ai Mangiamorte di uscire perché nel momento in cui ci ha visti ha gettato
qualcosa per aria e tutto è diventato nero”
“La Polvere Peruviana dell’Oscurità Istantanea” Disse Ron amaramente. “L’hanno
inventata Fred e Gorge. Credo che dovrò scambiare quattro chiacchiere con loro sulle
persone a cui vendono i loro prodotti.”
“Le abbiamo provate tutte – Lumus, Incendio”, disse Ginny. Niente riusciva a penetrare
l’oscurità; tutto quello che potevamo fare era andare a tastoni fuori dal corridoio, e nel
frattempo sentivamo delle persone correre dietro di noi. Ovviamente Malfoy ci vedeva per
via di quella cosa, di quella mano e stava guidando gli altri, ma noi non potevamo
lanciare nessun incantesimo o altro per paura di colpirci l’un l’altro, e non appena
abbiamo raggiunto un corridoio illuminato, erano già andati.”
“Per fortuna,” disse Lupin con voce fioca, “Ron, Ginny e Neville sono corsi
immediatamente da noi e ci hanno detto quel che stava succedendo. Abbiamo trovato i
Mangiamorte pochi minuti dopo, si stavano dirigendo verso la Torre di Astronomia.
Malfoy ovviamente non si aspettava di incontrare altre persone; in ogni caso pare avesse
finito la sua scorta di Polvere dell’Oscurità. Lo scontro scoppiò, loro si sparpagliavano e
noi gli davamo la caccia. Uno di loro, Gibbon, scappò in direzione delle scale della Torre.”
“Per creare il Marchio Nero?” chiese Harry.
“Deve averlo fatto, sì, devono averlo concordato prima di lasciare la Stanza delle
Necessità” disse Lupin. “Ma non penso che a Gibbon piacesse l’idea di aspettare da solo il
ritorno di Silente perché tornò indietro di corsa per ributtarsi nella mischia quando
venne colpito da una maledizione mortale che mi aveva appena mancato.”
“Allora, se Ron stava tenendo d’occhio la stanza delle necessità con Ginny e Neville,”
disse Harry, voltandosi verso Hermione, “tu eri -?”
“Fuori dall’ufficio di Piton, sì” sussurrò Hermione, i suoi occhi erano bagnati di lacrime,
“con Luna. Abbiamo girato là attorno per anni e non è successo niente… non sapevamo
cosa stesse succedendo al piano di sopra, Ron aveva preso la Mappa del Malandrino…
era circa mezzanotte quando il professor Vitious scese nel sottosuolo alla massima
velocità. Stava gridando qualcosa sui Mangiamorte nel castello, non penso che abbia
prestato attenzione al fatto che io e Luna eravamo là, stava correndo a più non posso
verso l’ufficio di Piton e l’abbiamo sentito dire che Piton doveva tornare subito indietro
con lui per dare una mano e poi abbiamo sentito un rumore sordo e Piton è uscito di
corsa dal suo ufficio e ci ha visto e… -”
“E cosa?” la incalzò Harry
“Sono stata così stupida, Harry!” Disse Hermione in un acuto sussurro. “Ci aveva detto
che il professor Vitious era crollato e che noi dovevamo entrare e prenderci cura di lui
mentre lui – mentre lui sarebbe andato a dare una mano per combattere i Mangiamorte”
Si coprì il volto con le mani per la vergogna e continuò a parlare, la sua voce era
smorzata dalle mani. “Entrammo nel suo ufficio per vedere se potevamo aiutare il
professor Vitious e lo trovammo privo di coscienza riverso sul pavimento… e.. oh! E’ così
ovvio adesso. Piton deve aver stordito il professor Vitious, ma noi non l’abbiamo capito e
lo abbiamo lasciato scappare!”
“Non è colpa vostra” disse fermamente Lupin “Se non aveste fatto quello che Piton vi
aveva detto e non vi foste tolte di mezzo, Piton avrebbe probabilmente ucciso sia te che
Luna”.
“E quindi ha salito le scale”, disse Harry che nella sua mente vedeva Piton salire le scale
di marmo con il mantello nero che, come sempre, svolazzava dietro di lui, mentre teneva
la bacchetta pronta sotto il mantello “e ha trovato il posto dove si svolgeva lo scontro”
“Eravamo nei guai, stavamo perdendo” disse Tonks a bassa voce “Gibbon era caduto, ma
gli altri Mangiamorte erano pronti a combattere fino all’ultimo sangue. Neville era stato
ferito. Bill era stato attaccato da Greyback… c’era buio dappertutto… gli incantesimi
volavano da ogni parte, Malfoy era sparito, credo fosse sgattaiolato sulla Torre di
Astronomia, molti di loro lo seguirono, ma uno di loro aveva bloccato l’ingresso della
torre con un incantesimo. Neville che aveva provato ad entrare di corsa, venne sbalzato
in aria.
“Nessuno di noi era in grado di accedere alla Torre, e tutti quei Mangiamorte stavano
tirando incantesimi ovunque, gli incantesimi rimbalzavano sul muro e ci mancavano per
un pelo. “E quindi Piton era là” disse Tonks “e quindi lui non era…”
“L’ho visto che correva verso di noi, ma quell’enorme Mangiamorte mi ha mancato con un
incantesimo per un soffio e dopo che l’ho schivato ne ho perso ogni traccia.”
“Ho visto che correva dritto attraverso la barriera di incantesimi come se la barriera non
ci fosse.” Disse Lupin. “Ho provato a seguirlo ma sono stato sbalzato in aria come
Neville…”
“Doveva conoscere un incantesimo che noi non conoscevamo” mormorò la professoressa
McGranitt. “Dopotutto lui era l’insegnante di Difesa Contro le Arti Oscure… Ho dato per
scontato che avesse fretta di inseguire il Mangiamorte che era scappato sulla Torre”
“Aveva fretta di seguirli… ma per aiutarli non per fermarli” disse furente Harry “E
probabilmente avresti dovuto avere il Marchio Nero per poter passare quella barriera.
Poi? Cosa è successo quando è sceso?”
“Beh… quell’enorme Mangiamorte aveva appena lanciato un incantesimo che aveva
causato il crollo di mezzo soffitto, e che aveva anche rotto l’incantesimo che impediva il
passaggio verso le scale” disse Lupin “Siamo tutti corsi avanti –o quantomeno tutti quelli
fra noi che si reggevano in piedi- quando abbiamo visto Piton arrivare col ragazzo.
Ovviamente nessuno di noi li ha attaccati”
“Li abbiamo semplicemtne fatti passare” disse Tonks con voce cupa. “pensavamo fossero
inseguiti dai Mangiamorte – e, oltretutto, gli altri Mangiamorte e Grayback erano tornati
e stavano di nuovo attaccandoci. Penso di aver sentito Piton gridare qualcosa, ma non
saprei dire cosa”
“E’ finita” disse Harry “Ha gridato ‘è finita’. Aveva fatto quello che doveva fare”
Tutti fecero silenzio. Il lamento di Fanny stava ancora risuonando là fuori nell’oscurità.
Come la musica che riecheggiava nell’aria, una musica non richiesta e non gradita così
come i pensieri che si fecero spazio nella mente di Harry… avevano già raccolto il corpo
di Silente dai piedi della Torre? Cosa gli sarebbe successo? Dove l’avrebbero sepolto?
Chiuse rabbiosamente i pugni nelle sue tasche. Poteva sentire la piccola massa informe
del falso Horcrux contro le nocche della sua mano destra.
La porta dell’infermeria venne aperta, facendoli saltare tutti: il signore e la signora
Weasley stavano percorrendo di gran carriera la sala, Fleur era appena dietro di loro, il
suo splendido volto terrorizzato.
“Molly, Artur” Disse la professoressa McGranitt, alzandosi e correndo loro incontro.
“Sono così dispiaciuta…”
“Bill” sussurrò la signora Weasley, superando velocemente la professoressa McGranitt
non appena intravide il volto straziato di Bill. “Oh, Bill!”
Lupin e Tonks si alzarono in fretta si spostarono in modo che il signore e la signora
Weasley potessero avvicinarsi al letto. La signora Weasley si chinò sopra suo figlio e
poggiò le labbra sulla sua fronte insanguinata.
“Hai detto che Greyback lo ha attaccato?” chiese il signor Weasley alla professoressa
McGranitt. “Ma non si era trasformato? Cosa può significare questo? Cosa accadrò a
Bill?”
“Non lo sappiamo ancora” rispose la professoressa McGranitt guardando Lupin in cerca
di aiuto.
“Ci saranno probabilmente alcune ripercussioni su di lui, Artur” disse Lupin. “E’ un caso
raro, forse unico… non sappiamo in cosa il suo aspetto potrebbe cambiare quando si
sveglierà…”
La signora Weasley prese in mano l’unguento maleodorante da Madama Chips e
cominciò a medicare essa stessa le ferite di Bill.
“E Silente…” chiese il signor Weasley “Minerva, è vero? Davvero lui è…”
Come la professoressa McGranitt annuì, Harry sentì Ginny muoversi accanto a lui e la
guardò. I suoi occhi leggermente chiusi stavano seguendo Fleur, che fissava Bill con
un’espressione attonita dipinta sulla sua faccia.
“Silente se n’è andato” mormorò il signor Weasley, ma la signora Weasley aveva occhi
solo per il suo figlio maggiore; iniziò a singhiozzare mentre le lacrime le scendevano sul
volto mutilato di Bill.
“Certamente non è importante il suo aspetto… non è real.. non è realmente importante,
ma era un così bel r.. un così bel ragazzo… è sempre stato bello, lui… e stava per
sposarsi!”
“Cosa intonde dire con questo?” la interruppe Fleur, quasi urlando “Cosa intonde con
‘stava per sposarsi’?”
La signora Weasley alzò il viso bagnato di lacrime e la guardò allarmata.
“Beh.. solo che…”
“Lei pensa che Bill non vollia sposarmi più?”
“No, non è questo che int..”
“Perché lo farà!” Disse Fleur, raddrizzandosi e scostandosi dal volto i suoi lunghi e
argentei capelli. “Sci vuole ben altro che un lupo mannaro perché Bill smatta di amarmi!”
“Beh.. sì, sono sicura” disse la signora Weasley, “ma pensavo che forse, dato che.. dato
che lui…”
“Lei pensa che io non vollia più sposarlo? O forse lo spera?” disse Fleur tirando su col
naso.
“Cosa mi importa del suo aspotto? Sono abbastanza bella per tutti e due, penso! Queste
scicatrici dimostrano che il mio marito è coraggioso! E io lo sposerò!” Aggiunse
fieramente facendo spostare la signora Weasley e medicando Bill al posto suo.”
La signora Weasley indietreggiò sbattendo contro suo marito e guardò stupita Fleur che
ripuliva le ferite di Bill. Nessuno disse niente; Harry non si mosse. Come tutti gli altri,
stava aspettando che esplodesse.
“La nostra prozia Muriel” disse la signora Weasley dopo una lunga pausa, “ha un
diadema molto bello –fatto dai goblin- e sono sicura di riuscire a convincerla a prestartelo
per le nozze. Lei è innamorata di Bill, sai?, e sarà veramente delizioso fra i tuoi capelli!”
“Grazie” rispose Fleur ancora un po’ rigida, “sono sicura che sarà splendido!”
Dopodichè – Harry non non saprebbe dire come avvenne- le due donne stavano
piangendo l’una nelle braccia dell’altra. Completamente disorientato, si voltò attorno
chiedendosi se il
mondo intero stesse impazzendo.:. Ron sembrava stordito come Harry e Ginny ed
Hermione guardavano l’un l’altra allarmate.
“Vedi?” Disse una voce tesa. Tonks stava guardando in cagnesco Lupin. “Lei vuole ancora
sposarlo, anche se è stato morso! A lei non importa!”
“E’ diverso” disse Lupin, muovendo appena le labbra e diventando improvvisamente
nervoso.
“Bill non sarà mai un vero e proprio lupo mannaro. I due casi sono completamente..”
“Ma nemmeno a me importa! Non mi importa!” disse Tonks afferrando e tirando il vestito
di Lupin “Te l’ho detto un milione di volte…”
Il significato del patronus di Tonks, ed i suoi capelli color topo, ed il motivo per cui era
andata di corsa a cercare Silente come aveva sentito la voce che qualcuno era stato
attaccato da Greyback, tutto diventò immediatamente chiaro ad Harry; non era Sirus la
persona di cui Tonks era innamorata dopotutto…
“E io ti ho detto un milione di volte” disse Lupin guardando il pavimento per non
incrociare il suo sguardo “che io sono troppo vecchio per te, troppo povero e… troppo
pericoloso”
“Rischi di diventare ridicolo Remus con queste scuse” disse la signora Weasley con un
sorriso appena accennato da sopra le spalle di Fleur mentre le dava piccole pacche sulla
schiena.
“Non sono ridicolo” ribattè Lupin con fermezza. “Tonks merita qualcuno sano e giovane”
“Ma lei vuole te” disse il signor Weasley, sorridendo “E, dopo tutto Remus, gli uomini
sani e giovani non necessariamente rimangono tali” Disse indicando suo figlio, che
giaceva in mezzo a loro.
“Non è questo il momento di discuterne” disse Lupin, evitando di guardare chiunque
negli occhi “Silente è morto…”
“Silente sarebbe stato più felice di chiunque altro se avesse pensato che c’è un po’ più di
amore al mondo” tagliò corto la professoressa McGranitt, quando la porta dell’infermeria
si aprì nuovamente ed entrò Hagrid.
La piccola porzione della sua faccia non coperta da capelli o barba era gonfia e bagnata;
stava piangendo a dirotto con un grosso fazzoletto in mano.
“Io… l’ho fatto Professoressa” disse con voce strozzata “Ce l’ho spostato. La Professoressa
Sprite ha riportato i ragazzi a letto. Il professor Vitious non si è ancora ripreso tutto, ma
dice che starà bene fra breve e il professor Slughorn dice che il Ministro è stato
informato”.
“Grazie Hagrid” disse la professoressa McGranitt alzandosi di scatto e continuando a
guardare il gruppetto attorno al letto di Bill.
“Dovrò vedere il Ministro appena arriverà qui. Hagrid, per favore, comunica ai capi delle
case, Slughorn può rappresentare i Serpeverde, che desidero vederli immediatamente nel
mio ufficio.
E mi piacerebbe che anche tu ti unissi a noi”.
Come Hagrid annuì, si voltò e uscì nuovamente dalla stanza, lei si rivolse ad Harry:
“Prima che arrivi il Ministro ho bisogno di scambiare quattro chiacchiere con te. Se vuoi
seguirmi...”
Harry si alzò, mormorò a Ron, Ginny ed Hermione “Ci vediamo fra poco” e seguì la
Professoressa McGranitt fuori dalla stanza. I corridoi erano deserti e silenziosi; l’unico
suono che si percepiva era il lontano canto della fenice. Ad Harry servirono diversi minuti
per realizzare che non si stavano dirigendo verso l’ufficio della professoressa McGranitt
ma verso l’ufficio di Silente, e qualche altro secondo per realizzare che, ovviamente, lei
era stata la vice Preside… e quindi che adesso era la nuova Preside… e quindi che la
stanza dietro i gargoyle era adesso il suo ufficio.
In silenzio salirono le scale ed entrarono nell’ufficio circolare. Non sapeva cosa aspettarsi:
che la stanza fosse drappeggiata di nero, forse; o che il corpo di Silente fosse stato
adagiato là. In realtà l’ufficio sembrava esattamente come lo avevano lasciato lui e Silente
qualche ora prima: gli strumenti d’argento ronzavano e sbuffavano sui loro tavoli dalle
gambe affusolate, la spada di Griffondoro stava scintillando alla luce della luna nella sua
custodia di vetro, il cappello parlante era su un panchetto dietro il tavolo. Ma il trespolo
sul quale stava appollaiata Fanny era vuoto. Si sentiva ancora il suo pianto arrivare da
lontano. Ed un nuovo ritratto si era aggiunto alla sfilza di ritratti dei presidi di
Hogwarts…
Silente stava sonnecchiando in un quadro dorato sopra il tavolo, coi suoi occhiali a
mezzaluna posati sul suo vecchio naso. Sembrava calmo e sereno.
Dopo un rapido sguardo al ritratto, la professoressa McGranitt fece un brusco
movimento, come se si fosse intirizzita tutto insieme e girando intorno al tavolo guardò
Harry con il volto teso e segnato.
“Harry, vorrei sapere cosa stavate facendo tu ed il professor Silente questo pomeriggio
quando avete lasciato la scuola”
“Non posso dirglielo Professoressa”. Disse Harry. Si era aspettato la domanda ed aveva
preparato la risposta. Erano proprio in quella stanza quando Silente gli disse di non
rivelare a nessuno, ad eccezione di Ron ed Hermione, i contenuti delle loro lezioni
private.
“Harry, potrebbe essere importante” Disse la professoressa McGranitt.
“Lo è, e molto.” Disse Harry. “ Ma lui non voleva che ne parlassi con nessuno.”
La professoressa McGranitt lo fulminò con lo sguardo
“Potter” (Harry notò che lo aveva chiamato per cognome) “Alla luce della morte del
professor Silente, penso tu debba capire che la situazione è cambiata in qualche modo…”
“Non penso” disse Harry facendo spallucce. “Il professor Silente non mi ha detto di
smettere di eseguire i suoi ordini nel caso in cui fosse morto”.
“Ma…”
“C’è una cosa che dovrebbe sapere prima che il Ministro arrivi penso. Madama Rosmerta
è sotto la maledizione Imperius, stava aiutando Malfoy e i Mangiamorte. Questo spiega la
collana e l’idromele avvelenato.”
“Rosmerta?” disse incredula la professoressa McGranitt, ma prima che potesse
continuare, bussarono alla porta dietro di loro; la professoressa Sprite, il professor
Vitious ed il professor Slughorn entrarono nella stanza, seguiti da Hagrid, che stava
ancora piangendo copiosamente e tremando tutto per il dolore.
“Piton!” esclamò Slughorn, che fra tutti era il più scosso, il più bianco ed il più sudato.
“Piton! Gli ho insegnato io! Pensavo di conoscerlo!”
Ma prima che chiunque altro potesse rispondergli, una voce tagliente si levò dall’alto di
muro: un mago dal volto pallido e dalla frangetta corta e nera era appena rientrato nel
suo quadro vuoto.
“Minerva, il Ministro sarà qui fra pochi secondi, si è appena Smaterializzato dal
Ministero”
“Grazie, Everard”, disse la professoressa McGranitt, e si voltò rapidamente verso gli altri
insegnanti.
“Voglio parlare di ciò che succederà ad Hogwarts prima che arrivi qua”, disse
velocemente.
“Personalmente, non ritengo che la scuola debba riaprire l’anno prossimo. La morte del
nostro Preside per mano di un nostro collega è un’onta terribile per la scuola di
Hogwarts. E’ orribile”
“Io sono sicura che Silente avrebbe voluto che la scuola rimanesse aperta” disse la
Professoressa Sprite. “Secondo me, se anche un solo studente volesse tornare, allora la
scuola dovrebbe rimanere aperta per quello studente.”
“Ma avremmo anche un solo studente dopo quanto è successo?” disse Slughorn
asciugandosi il sudore dalla fronte con un fazzoletto di seta.
“I genitori vorranno tenere i loro figli a casa e non posso biasimarli. Personalmente non
credo che il pericolo ad Hogwarts sia maggiore che da qualunque altra parte, ma non
potete aspettarvi che una madre la pensi allo stesso modo. Vorranno tenere le loro
famiglie unite, è naturale”.
“Sono d’accordo” disse la professoressa McGranitt. “Ed in ogni caso non è corretto dire
che Silente non abbia mai considerato l’idea di chiudere Hogwarts. Quando la Camera
dei Segreti venne riaperta prese in seria considerazione l’ idea della chiusura della scuola
– e devo dire che l’omicidio del professor Silente mi disturba molto di più che pensare che
il mostro dei Serpeverde viva indisturbato nelle viscere del castello…”
“Dobbiamo consultare i nostri amministratori” disse il professor Vitious con la sua
vocina acuta; aveva un grosso livido sulla fronte ma sembrava si fosse ripreso dal
collasso che aveva avuto nell’ufficio di Piton. “Dobbiamo seguire le procedure stabilite.
Non è una decisione da prendere così, su due piedi”.
“Hagrid, tu non hai niente da dire?” chiese la professoressa McGranitt “Qual è il tuo
punto di vista? Deve rimanere aperta Hogwarts secondo te?”
Hagrid, che per tutta la conversazione aveva pianto silenziosamente nel suo grosso
fazzoletto macchiato, alzò solo allora gli occhi rossi e gonfi e farfugliò: “Non ce lo so
Professoressa… questa qui è una decisione per i Capi delle Case e per la Direttrice, non
per…”
“Il Professor Silente ha sempre tenuto conto del tuo punto di vista,” disse gentilmente la
professoressa McGranitt “e così farò io.”
“Beh… allora… io ci rimango”, disse Hagrid mentre due grosse lacrime gli rigavano il
volto e scendevano giù fino alla barba arruffata. “E’ la mia casa. Ci è sempre la mia casa
da quando ci avevo 13 anni. E se c’è qualche studente che vuol che io gli insegni, allora
io lo farò. Anche se non ce lo so… Hogwarts senza Silente…”
Singhiozzò, sprofondò di nuovo nel suo fazzoletto, e ci fu di nuovo silenzio.
“Molto bene,” disse la professoressa McGranitt, dando un’occhiata dalla finestra per
vedere se il Ministro stava già arrivando, “io devo convenire con il professor Vitious che la
cosa giusta da fare è consultare i nostri amministratori, che prenderanno la decisione
finale”.
“Adesso, come riportare gli studenti a casa… è un argomento di cui faremmo bene a
parlare il prima possibile. Potremmo richiedere che l’Espresso di Hogwarts arrivi domani
mattina se si dovesse rendere necessario -”
“E cosa mi dice del funerale di Silente?” chiese Harry tutto d’un fiato.
“Beh…” la professoressa McGranitt rispose con voce scossa “Io… Io so che Silente aveva
come desiderio quello di rimanere qua ad Hogwarts, di essere sepolto qua.”
“Ed è questo quello che avverrà?” chiese Harry deciso.
“Se il Ministro lo ritiene opportuno” disse la professoressa McGranitt. “Nessun altro
Presideè mai stato…”
“Nessun altro Preside ha mai dato di più a questa scuola” grugnì Hagrid.
“Hogwarts dovrebbe essere il posto dove riposerà in pace” disse il Professor Vitious.
“Assolutamente” disse la professoressa Sprite.
“Ed in questo caso” continuò Harry, “non dovreste permettere che gli studenti vengano
rimandati a casa prima che sia stato celebrato il funerale. Loro vorranno dirgli…”
L’ultima parola rimase strozzata nella gola di Harry ma la professoressa Sprite continuò
“Addio.”
“Ben detto” squittì il professor Vitious “Proprio ben detto! I nostri studenti devono
potergli rendere omaggio, è giusto! Possiamo organizzare il loro ritorno a casa subito
dopo”. “Mozione aprrovata!” urlò la professoressa Sprite
“Suppongo… sì…” disse Slughorn con voce abbastanza agitata, mentre Hagrid si lasciò
scappare uno strozzato singhiozzo di assenso.
“Sta arrivando” disse la Professoressa McGranitt improvvisamente, guardando fuori dalla
finestra. “Il Ministro… e a prima vista pare abbia con se una delegazione…”
“Posso andare, Professoressa?” chiese imediatamente Harry.
Non aveva alcuna intenzione di vedere o di essere interrogato da Rufus Scrimgeur quella
notte.
“Dovresti,” rispose la professoressa McGranitt “e alla svelta” ed a grandi passi andò ad
aprirgli la porta. Harry inforcò le scale a spirale di corsa fino al corridoio rimasto deserto;
aveva lasciato il suo mantello dell’invisibilità sulla cima della Torre di Astronomia, ma
non era importante, non c’era nessuno che poteva vederlo passare, né Gazza, né Mrs
Purr, né Pix.
Non incontrò anima viva finché non raggiunse il passaggio per la sala comune dei
Griffondoro.
“E’ vero?” bisbigliò la Signora Grassa come lo vide arrivare. “E’ vero sul serio? Silente…
morto?”
“Sì” rispose HArry.
Lei si lasciò sfuggire un lamento, e senza neppure aspettare la parola d’ordine, si spostò
per lasciarlo passare.
Come Harry si era immaginato, la sala comune era invasa dai bagagli. Appena entrò,
nella sala calò il silenzio. Vide Dean e Seamus in un gruppetto seduti vicino: questo
significava che il dormitorio doveva essere vuoto o quasi. Senza parlare con nessuno
senza neppure guardare nessuno, Harry cammino attraverso la stanza verso il dormitorio
dei ragazzi. Come aveva sperato, Ron lo stava aspettando, ancora completamente vestito,
seduto sul suo letto. Harry si sedette sul suo letto a baldacchino e, per un momento, si
guardarono l’un l’altro in silenzio.
“Stanno parlando di chiudere la scuola” disse Harry
“Lupin ci aveva detto che ne avrebbero parlato” rispose Ron.
Di nuovo ci fu una pausa.
“E allora?” chiese Ron con voce così bassa che pareva pensasse che anche i mobili
potessero sentire. “Ne avete trovato uno? L’avete preso? Un … un Horcrux?”
Harry scosse la testa in segno di diniego.
Tutto quello che era accaduto attorno a quel lago nero sembrava ormai solamente un
vecchio incubo; era davvero accaduto? Era successo davvero solo poche ore prima?
“Non l’avete preso?” chiese abbattuto Ron. “Non era là?”
“No,” rispose Harry. “Qualcuno l’aveva già preso e aveva lasciato un falso al suo posto”.
“Già preso?”
Senza parole, Harry prese il falso medaglione dalla sua tasca, lo aprì e lo passò a Ron.
L’intera storia poteva aspettare… non aveva importanza quella notte, niente aveva più
importanza eccetto la fine, la fine della loro inutile avventura, la fine della vita di Silente..
“R.A.B.,” mormorò Ron, “ma chi era questo?”
“Non so,” rispose Harry, lasciandosi andare sul letto ancora completamente vestito con lo
sguardo perso sul soffitto. Non si sentiva minimamente curioso di sapere chi fosse questo
R.A.B: dubitava che avrebbe potuto provare curiosità per qualcosa da allora in poi. Come
si sdraiò si rese conto che c’era silenzio fuori. Fanny aveva smesso di cantare.
Sapeva, senza saper spiegare il motivo della sua convinzione, che la Fenice se ne era
andata, che aveva lasciato Hogwarts per sempre, proprio come Silente aveva lasciato la
scuola, aveva lasciato il mondo… e aveva lasciato Harry.
CAPITOLO TRENTA
LA TOMBA BIANCA
Le lezioni furono sospese, tutti gli esami rimandati. Alcuni studenti furono portati via in
fretta da Hogwarts dai loro genitori entro un paio di gioni - le gemelle Patil se andarono
via prima di colazione la mattina seguente la morte di Silente, e Zacharias Smith fu
portato fuori dal castello dal suo altezzoso padre. Seamus Finnigan, invece, si rifiutò
risolutamente di tornare a casa con la madre; ci fu uno scambio di grida nella Sala
d'Entrata che fu risolto quando la mamma gli concesse di rimanere per il funerale. La
mamma ebbe difficoltà a trovare un letto a Hogsmeade, disse Seamus a Harry e Ron,
perché centinaia di maghi e streghe si stavano riversando al villaggio, preparandosi a
dare l’ultimo saluto a Silente. Ci fu una certa emozione tra gli studenti più giovani, che
non l’avevano mai vista prima, quando una carrozza blu notte tirata da una dozzina di
cavalli alati, grande come una casa, arrivò in volo dal cielo nel tardo pomeriggio prima
del funerale e si posò al margine della foresta. Harry vide da una finestra che una donna
gigantesca, di bello d'aspetto, con la carnagione olivastra e i capelli neri, era scesa dalla
carrozza e si era gettata tra le braccia di Hagrid. Intanto una delegazione di funzionari
del Ministero, tra cui il Ministro della Magia in persona, veniva sistemata all'interno del
castello. Harry evitò accuratamente ogni contatto con loro; era sicuro che, presto o tardi,
qualcuno gli avrebbe chiesto di rendere conto dell’ultima uscita da Hogwarts di Silente.
Harry, Ron, Hermione e Ginny erano sempre insieme. Le belle giornate sembravano
irriderli; Harry si immaginava come sarebbe stato se Silente non fosse morto, e avessero
avuto questa occasione alla fine dell’anno, gli esami di Ginny terminati, senza la
pressione dei compiti da fare… e ora dopo ora rimandava le cose che sapeva dover dire,
le cose che sapeva era giusto fare, perché era troppo difficile per lui rinunciare alla sua
più grande fonte di conforto. Andavano in infermeria due volte al giorno; Neville era stato
dimesso, ma Bill rimaneva in cura con Madama Chips. Le sue cicatrici non miglioravano;
in effetti, adesso somigliava decisamente a Malocchio Moody, anche se, per fortuna, con
entrambi gli occhi e entrambe le gambe; ma la sua personalità sembrava non essere
cambiata. Quello che sembrava fosse cambiato era che adesso preferiva le bistecche
molto al sangue. ‘… è fortunato che sposerà me,’ disse Fleur gioiosamente, mentre
sprimacciava il cuscino di Bill, ‘perché gli inglesi la carne la fanno cuocere troppo, l’ho
sempre detto’.
‘Immagino che dovrò rassegnarmi del fatto che la sposerà veramente,’ sospirò
Ginny più tardi quella sera, mentre lei, Harry, Ron e Hermione sedevano vicino alla
finestra aperta della sala comune di Grifondoro, guardando i campi illuminati dalla luce
del crepuscolo.
‘Non è così male,' disse Harry. 'Bruttina, però,' aggiunse velocemente mentre Ginny
sollevava le sopracciglia, strappandole una risatina.
'Insomma, immagino che se la può sopportare Mamma, la potrò sopportare anch’io….'
‘E’ morto qualcun altro che conosciamo?' chiese Ron a Hermione, che stava sfogliando il
Profeta della Sera. Hermione fece una smorfia, di fronte al suo forzato cinismo.
'No,' disse con disapprovazione, piegando il giornale. 'Stanno ancora cercando Piton, ma
non c’è traccia...'
'Per forza,' disse Harry, che si infuriava ogni volta che saltava fuori questa questione.
Non troveranno Piton fin quando non troveranno Voldemort, e visto che non sono riusciti
a trovarlo per tutto questo tempo...'
’Vado a letto,' sbadigliò Ginny. 'Non riesco più a dormire bene da quando… insomma…
Un po’ di sonno mi farà bene.
'Baciò Harry (Ron guardò ostentatamente da un’altra parte), salutò gli altri due e si avviò
verso le stanze delle ragazze. Appena la porta si chiuse dietro di lei, Hermione si piegò
verso Harry con un’espressione decisamente Hermionesca.
'Harry, ho trovato qualcosa stamattina, in biblioteca..,'
'R.A.B.?' disse Harry, raddrizzandosi sulla sedia.
Non si sentiva più come si era spesso sentito prima, eccitato, curioso, ansioso di arrivare
a fondo del mistero. Sapeva semplicemente che l’impresa di svelare il mistero sul vero
Horcrux doveva essere completata, prima di poter andare avanti lungo il sentiero oscuro
e tortuoso che lo aspettava; quel percorso che lui e Silente si erano scelti, e che adesso
sapeva avrebbe dovuto attraversare da solo. Ci potevano essere anche quattro Horcrux
da qualche parte e ognuno di essi doveva essere trovato ed eliminato, prima che si
creasse anche solo la possibilità di uccidere Voldemort.
Harry prese a ripetersi i nomi, come se enumerarli glieli potesse rendere più vicini: ‘ il
medaglione…., la coppa…, il serpente…., qualcosa di Grifondoro o Corvonero… il
medaglione…., la coppa…, il serpente…., qualcosa di Grifondoro o Corvonero…”. Questo
mantra sembrava pulsargli nella mente la notte quando si addormentava, e i suoi sogni
erano pieni di coppe, medaglioni e oggetti misteriosi che non riusciva a raggiungere, con
Silente che per aiutarlo gli offriva una scala di corda che si trasformava in serpenti nel
momento in cui cominciava a salire….
Aveva mostrato a Hermione il biglietto dentro il medaglione la mattina dopo la morte di
Silente, e per quanto lei non avesse associato le iniziali a nessun oscuro mago del quale
avesse mai letto, fin da quel momento tendeva a correre in biblioteca un po’ più spesso di
quanto fosse necessario per qualcuno che non aveva nessun compito da fare.
‘No,’ disse tristemente, ‘ho provato, Harry, ma non ho trovato niente.. ci sono un paio di
maghi abbastanza famosi con quelle iniziali - Rosalind Antigone Bungs ... Rupert
"Axebanger" Brookstanton ... – ma non credo che c’entrino qualcosa. A giudicare dal
biglietto, la persona che ha rubato l’Horcrux conosceva Voldemort, e non c’è il minimo
indizio che Bungs o Axebanger abbiano mai avuto qualcosa a che fare con lui… però,
veramente, c’è qualcosa che riguarda…. insomma, Piton’.
Sembrava nervosa anche solo a pronunciare di nuovo quel nome.
‘Che c’entra Piton?’, chiese Harry lentamente, sprofondando di nuovo nella sedia.
‘Insomma, è solo che forse avevo ragione su quella faccenda del Principe Mezzosangue’
esitò Hermione.
‘C’è bisogno di rivoltare il coltello nella piaga, Hermione? Come pensi che mi sento,
adesso?’
’No – no – Harry, non intendevo questo!’, disse rapidamente, guardandosi intorno per
essere sicura di non essere spiata. ‘E’ solo che avevo ragione sul fatto che il libro
apparteneva originariamente a Eileen Principe. Vedi… era la madre di Piton!’
‘Io lo dicevo che era uno scorfano’, disse Ron. Hermione lo ignorò.
‘Ho consultato i vecchi numeri della Gazzetta. C’era un piccolo annuncio su Eileen
Principe che aveva sposato uno chiamato Tobias Piton, e più tardi un annuncio che
aveva partorito un…’
‘…un assassino,’ sbottò Harry.
‘Si.. un assassino,’ disse Hermione. Allora.. in qualche modo avevo ragione. Vedi, Piton
doveva essere orgoglioso di essere ‘un mezzo Principe’. Tobias Piton era un Babbano,
secondo la Gazzetta.’
‘Si, torna tutto,’ disse Harry. ‘Piton faceva leva sul suo lato Purosangue con Lucius
Malfoy e quelli come lui… proprio come Voldemort. Madre Purosangue, padre
Babbano…. Si vergognava delle sue origini, e per questo si faceva temere usando le Arti
Oscure, dandosi un nome altisonante – Lord Voldemort – Il Principe Mezzosangue – come
ha fatto Silente a non accorgersene - ?’
Si interruppe bruscamente, guardando fuori dalla finestra. Non poteva smettere di
pensare all’imperdonabile fiducia che Silente aveva accordato a Piton… ma, come
Hermione gli aveva appena inavvertitamente ricordato, lui stesso, Harry, era stato
ingannato allo stesso modo…. Nonostante la crescente malvagità di quegli incantesimi
scarabocchiati sul libro, si era rifiutato di pensare male di quel ragazzo che era stato così
brillante, che lo aveva aiutato così tanto…
L’aveva aiutato… Adesso, era un pensiero quasi insopportabile…
‘Ancora non capisco perché non ti abbia denunciato per aver usato quel libro,’ disse Ron.
‘Avrebbe dovuto saperlo che stavi prendendo tutto da li’.
’Lo sapeva,’ disse Harry amaramente. ‘L’ha saputo quando ho usato il Sectumsempra.
Non aveva bisogno di usare la Legilimanzia… magari lo sapeva anche da prima, con
Slughorn che continuava a ripetere come ero bravo a Pozioni… potrebbe aver anche
lasciato lui stesso il suo vecchio libro in fondo all’armadio, che dite?’
’Ma allora perché non ti ha denunciato?’
“Non penso che volesse essere associato a quel libro” , disse Hermione. “Non credo che a
Silente sarebbe piaciuto molto se lo avesse saputo. E anche se Piton avesse affermato che
non fosse suo, Slughorn avrebbe certamente riconosciuto la sua scrittura. Comunque
sia, il libro è rimasto nella vecchia aula di Piton, e sono sicura, inoltre, che Silente
sapesse che sua madre si chiamava Principe.”
“Avrei dovuto mostrare il libro a Silente,” disse Harry. “Tutte quelle cose che mi ha
mostrato per farmi capire quanto Voldemort fosse stato malvagio anche quando era a
scuola, e io avevo la prova che Piton era –”
“Malvagio è una parola forte,” disse quietamente Hermione.
“Non eri tu l’unica che continuava a dirmi che il libro era pericoloso”
“Sto cercando di dirti, Harry, che ti stai dando troppe colpe. Pensavo che il Principe
avesse un ripugnante senso dell’umorismo, ma non avrei mai immaginato che fosse un
potenziale assassino…”
“Nessuno di noi poteva immaginare che Piton volesse…lo sai,” disse Ron.
Cadde il silenzio, ognuno di loro era perso nei propri pensieri, ma Harry era sicuro che
loro, come lui, stavano pensando alla mattina seguente, quando avrebbero salutato il
corpo di Silente per l’ultima volta.
Harry non aveva mai assistito ad un funerale prima d’allora; non c’era stato nessun
corpo da seppellire quando era morto Sirius. Non sapeva cosa aspettarsi ed era un po’
preoccupato per ciò che avrebbe potuto vedere, e cosa avrebbe provato. Si chiese se la
morte di Silente gli sarebbe parsa più reale una volta che il funerale fosse finito. Sebbene
ci fossero stati dei momenti in cui il ricordo di quel fatto orribile minacciasse di
sopraffarlo, c’erano anche dei momenti di stordimento, in cui , malgrado il fatto che in
tutto il castello non si parlasse d’altro, trovava ancora difficile credere che Silente se ne
fosse andato realmente. Questa volta però, al contrario di come aveva fatto con Sirius,
non si è messo alla disperata ricerca di un qualche tipo di scappatoia, qualcosa per cui
Silente potesse tornare…Sentì in tasca la fredda catena del falso Horcrux, che portava
con lui ovunque, non come un talismano, ma come promemoria di ciò che gli era costato,
e di tutto ciò che doveva ancora fare.
Il giorno dopo Harry si alzò presto per preparare i bagagli; l’Espresso di Hogwarts
sarebbe
partito un’ora dopo il funerale. Nella Sala Grande trovò un umore triste e silenzioso. Tutti
indossavano le loro toghe, e nessuno sembrava aver fame. La professoressa McGranitt
aveva lasciato libero il posto al centro della tavola dei professori, solitamente occupato da
Silente. Anche la sedia di Hagrid era vuota: Harry pensò che forse non si era sentito
pronto ad affrontare la colazione; ma il posto di Piton era stato occupato, senza tante
cerimonie da Rufus Scrimgeour. Harry evitò i suoi occhi giallastri, che scrutavano la
sala; Harry ebbe la strana sensazione che stesse cercando lui. Vicino a Scrimgeour,
Harry individuò i capelli rossi e gli occhiali con la montatura di corno di Percy Weasley.
Ron non diede alcun segno di aver notato Percy; stava fissando con un insolito odio dei
pezzetti di aringa affumicata. Più in la, alla tavola dei Serpeverde, Tiger e Goyle parlavano
a bassa voce tra loro. I due ragazzi sembravano stranamente solitari senza la figura alta
e pallida di Malfoy in mezzo a loro, a comandarli. Harry non era interessato a battersi
con Malfoy. Il suo odio era rivolto solo a Piton, ma non aveva dimenticato la paura che
Malfoy aveva nella voce, in cima alla torre, né il fatto che avesse abbassato la sua
bacchetta prima che arrivassero gli altri Mangiamorte.
Harry pensò che Malfoy non sarebbe mai riuscito ad uccidere Silente. Dov’era, si chiese
Harry, ora Malfoy, e cosa l’avrebbe costretto a fare Voldemort sotto la minaccia di
uccidere lui e i suoi genitori?
I pensieri di Harry vennero interrotti da una gomitata nelle costole di Ginny. La
professoressa McGranitt si era alzata in piedi e il doloroso mormorio nella sala si
interruppe immediatamente.
“È quasi ora,” disse. “Per favore, seguite i vostri Capicasa fuori nel parco. Grifondoro,
dopo di me.”
Uscirono in fila dai loro banchi quasi in silenzio. Harry vide che Slughorn guidava la
colonna di Serpeverde, vestito con un lungo abito verde smeraldo ricamato d’argento.
Non aveva mai visto la Professoressa Sprite, Capo di Tassorosso, così in ordine; non
aveva neanche una toppa sul cappello, e quando raggiunsero la Sala d’Entrata, trovarono
Madama Pince in piedi vicino a Gazza, lei con un leggero velo nero che le arrivava alle
ginocchia, lui con un antico vestito nero e una cravatta che puzzavano di naftalina.
Erano diretti, come vide Harry quando scese gli scalini di pietra delle porte di fronte,
verso il lago. Il tepore del sole li accarezzava sul viso mentre seguivano in silenzio la
Professoressa McGranitt verso il posto dove centinaia di sedie erano state disposte in fila.
Un corridoio la attraversava al centro: c’era un tavolo di marmo di fronte, e tutte le sedie
erano rivolte verso di esso. Era una bellissima gionata d’estate. Uno straordinario
assortimento di persone si era già seduto su metà delle sedie: cenciosi e eleganti, vecchi e
giovani. Molti di loro, Harry non li riconobbe, ma c’era qualcuno che conosceva, come
alcuni membri dell’Ordine della Fenice: Kingsley Shacklebolt, Malocchio Moody, Tonks,
con i capelli che le erano tornati miracolosamente color rosa vivo, Remus Lupin, col
quale sembrava si tenessero per mano, il Signor e la Signora Weasley, Bill
sorretto da Fleur seguito da Fred e George, che indossavano delle giacche di pelle di
drago nera. C’era Madame Maxime, che occupava da sola due sedie e mezza, Tom, il
padrone del Paiolo Magico, Arabella Figg, la vicina Magonò di Harry, il
bassista capellone delle Sorelle Stravagarie, Ernie Frang, l’autista del Nottetempo,
Madama McClan, del negozio di abiti di Diagon Alley, e alcune persone che Harry
conosceva solo d vista, come il barista del Testa di Porco e la strega che portava il
carrello bar sull’Espresso per Hogwarts. C’erano anche i fantasmi del castello, appena
visibili alla vivida luce del sole, che si potevano
vedere solo quando si muovevano, quando rilucevano eterei nell’aria luminosa.
Harry, Ron, Hermione e Ginny presero in fondo a una fila vicino al lago. Le persone si
parlavano a bassa voce; c’era un suono come di una leggera brezza nell’erba, ma il
cinguettio degli uccelli era più molto più forte. La folla continuava a gonfiarsi; con un
forte senso di affetto per entrambi, vide che Luna aiutava Neville a sedersi. Solo loro
dell’ES avevano risposto alla richiesta d’aiuto di Hermione, la notte in cui era morto
Silente, e Harry sapeva perché. Erano quelli che più sentivano la mancanza dell’ES –
probabilmente quelli che controllavano regolarmente le loro monete nella speranza che ci
fosse un altro incontro...
Cornelius Caramell passò di fronte a loro mentre si avviava verso le prime file che, a
disagio, si rigirava tra le mani il cappello a bombetta verde; Harry poi riconobbe Rita
Skeeter, che, vide indignato, teneva un taccuino nella mano guantata di rosso; e poi, con
un attacco di furia ancora peggiore, Dolores Umbridge, con un’espressione poco
convincente di dolore sulla sua faccia da rospo, con un fiocco di velluto nero sui suoi
riccioli color ferro. Alla vista del centauro Fiorenzo, che stava come una sentinella vicino
al bordo dell’acqua, si alzò e si spostò rapidamente in una sedia più distante.
Il personale fu fatto sedere per ultimo. Harry vide Scrimgeour, apparentemente solenne e
dignitoso, in prima fila con la Professoressa McGranitt. Si chiese se Scrimgeour o
qualcuno di questi importanti personaggi fosse veramente triste per la morte di Silente.
Si sentì levare un suono, e Harry dimenticò la sua avversione per il Ministro mentre si
guardava intorno per scoprirne la fonte. Non era da solo: molte teste si erano voltate,
cercando, un po’ allarmate.
'E’ li,' sussurrò Ginny alle orecchie di Harry.
E li vide nella verde acqua chiara illuminata dal sole, pochi centimetri sotto la superficie,
terribilmente simili agli Inferi nei suoi ricordi; un coro del popolo delle sirene che cantava
in uno strano linguaggio che non riusciva a comprendere, con le facce pallide che
emergevano dalla superficie dell’acqua, i loro capelli color porpora che fluttuavano tutto
intorno a loro. La musica fece rizzare i peli sulla pelle di Harry, eppure non era
fastidiosa. Parlava chiaramente di perdita e disperazione. Guardando i volti tristi dei
cantanti ebbe la sensazione che, almeno loro, fossero tristi per la morte di Silente. Poi
Ginny di nuovo lo toccò leggermente col gomito, e Harry si guardò intorno.
Hagrid stava camminando lentamente fra le file di sedie. Stava piangendo, quasi in
silenzio, il volto bagnato dalle lacrime, e portava in braccio, avvolto in un tessuto di
velluto viola ornato di stelle dorate, quello che Harry sapeva essere il corpo di Silente.
Harry sentì un nodo in gola a quella vista: gli sembrò per un momento che la strana
musica e l’avere così vicine le spoglie di Silente avessero tolto a quella giornata tutto il
suo calore. Ron era pallido e sconvolto. Copiose lacrime rigavano i volti di Ginny e di
Hermione, scendendo rapide fino alle labbra. Non potevano vedere chiaramente cosa
stava accadendo più avanti.
Hagrid doveva aver poggiato con cura le spoglie sul tavolo ed ora stava tornando indietro,
soffiandosi il naso con rumorose strombazzate che attirarono su di lui gli sguardi
scandalizzati di diverse persone, fra cui, come Harry poté notare, quelli di Dolores
Umbridge… ma Harry sapeva che Silente non se ne sarebbe curato. Provò a richiamare
amichevolmente l’attenzione di Hagrid mentre passava, ma i suoi occhi erano così gonfi
che era già un miracolo potesse vedere dove stava andando.
Harry si voltò a guardare la fila verso la quale Hagrid si stava dirigendo e vide verso chi
stava andando: vestito con giacca e pantaloni così grandi da ricordare le dimensioni di
un piccolo tendone, c’era il gigante Grop, la cui testa spaventosa ed enorme come un
macigno era piegata di lato, docile, quasi umana.
Hagid si sedette vicino al fratellastro e Grop gli dette un buffetto così forte sulla testa che
le gambe della sedia cedettero e Hagrid rovinò per terra. Harry avvertì un impellente
bisogno di ridere. Ma la musica si spense e guardò nuovamente davanti a sé.
Un piccolo uomo, coi capelli arruffati e vestito completamente di nero si era alzato e
stava in piedi di fronte al corpo di Silente. Harry non riusciva a sentire cosa stava
dicendo. Strane parole sembravano fluttuare nell’aria sopra le centinaia di teste. “Nobiltà
di spirito”… “contributo intellettuale”… “un cuore grande”… non volevano dire molto.
Avevano poco a che vedere con il Silente che Harry aveva conosciuto. Si ricordò
all’improvviso di quale fosse l’ idea che Silente aveva di “qualche parola”: “pigna,
pizzicotto, manicotto e tigre”, e di nuovo dovette trattenere una smorfia per non ridere…
che gli stava succedendo? Un lieve sciabordio si fece sentire alla sua sinistra e vide che
anche il popolo delle sirene era affiorato in superficie per ascoltare. Si ricordò di Silente
accovacciato sul bordo dell’acqua, due anni prima, molto vicino a dove Harry sedeva in
quel momento, che conversava con il capo delle sirene nella loro lingua. Harry si
domandò dove l’avesse imparata. C’erano ancora così tante cose che non gli aveva mai
chiesto e così tante che gli avrebbe dovuto dire… Solo allora, senza alcun preavviso,
piombò su di lui la terribile realtà, più chiara ed innegabile di quanto non l’avesse
percepita fino ad allora. Silente era morto, andato… strinse nel suo pugno il freddo
medaglione con così tanta fino a farsi male, e non poté arrestare le calde
lacrime che gli uscirono dagli occhi: distolse lo sguardo da Ginny e dagli altri e fissò un
punto oltre il lago, in direzione della Foresta, mentre il piccolo uomo in nero parlava
monotonamente… intravide un movimento fra gli alberi. Anche i centauri stavano
arrivando a porgere i loro omaggi. Non si spinsero all’aperto, ma Harry li vide fermi,
abbastanza calmi, semi-nascosti dall’ombra, guardare i maghi, con i loro archi poggiati
per terra al loro fianco. E Harry ricordò il suo primo viaggio da incubo nella Foresta, la
prima volta che incontrò quella cosa che poi scoprì essere Voldemort, e come lo avesse
fronteggiato, e come lui e Silente avessero discusso poco dopo su come combattere quella
che tutti credevano essere una battaglia persa.
E’ importante, disse allora Silente, combattere, e combattere ancora e continuare a
combattere, solo così il male può essere relegato nel sua tana, sebbene non possa essere
estirpato del tutto. E Harry stando là seduto sotto il sole vide molto chiaramente come le
persone che tenevano a lui fossero cadute ad una ad una: sua madre, suo padre, il suo
padrino ed infine Silente, tutti determinati a proteggerlo. Ma questo adesso sarebbe
finito. Non avrebbe permesso a nessun altro di frapporsi tra lui e Voldemort; era giunto il
momento di abbandonare per sempre l’illusione che avrebbe già dovuto abbandonare
quando aveva un anno: che l’abbraccio protettivo dei suoi genitori avrebbe impedito a
chiunque di fargli del male. Non c’era risveglio per questo incubo, nessuna parola di
conforto nell’oscurità che gli dicesse che era al sicuro, che era tutto frutto della sua
immaginazione; l’ultimo ed il più grande dei suoi protettori era morto e lui era più solo di
quanto non fosse mai stato prima. Il piccolo uomo in nero aveva finito di parlare e si era
seduto nuovamente. Harry aspettò pensando che qualcun altro si sarebbe alzato, si
aspettava qualche altro discorso, magari dal Ministro, ma nessuno si mosse.
Poi alcune persone gridarono. Alte e bianche fiamme avvolsero il corpo di Silente e il
tavolo su cui giaceva: si alzavano sempre più in alto oscurandone il corpo. Un fumo
bianco salì a spirale nell’aria disegnando strane forme: Harry pensò, ed il suo cuore si
fermò un momento, di aver visto una fenice volare gioiosa nel blu, ma il secondo
successivo il fuoco era svanito. Al suo posto c’era una bianca tomba di marmo, che
custodiva il corpo di Silente ed il tavolo su cui riposava.
Ci furono alcune altre grida di stupore e paura qunado una pioggia di frecce si alzò alta
in aria, ma cadde a breve distanza dalla folla. Era, Harry lo sapeva, l’omaggio dei
centauri: li vide girarsi e sparire dietro i folti alberi. Allo stesso modo il popolo delle sirene
si immerse di nuovo lentamente nell’acqua verde e sparì dalla vista.
Harry guardò Ginny, Ron e Hermione: la faccia di Ron era girata all’insù anche se la luce
del sole lo stava accecando. Il viso di Hermione era lucido per le lacrime, ma Ginny non
stava più piangendo. Incontrò gli occhi di Harry con lo stesso sguardo deciso e ardente
che lui le aveva visto quando lo aveva abbracciato dopo aver vinto la Coppa di Quidditch
senza di lui e lui seppe in quel momento che si sarebbero capiti perfettamente, e che se
lui le avesse detto cosa avrebbe fatto ora, lei non gli avrebbe detto ‘Stai attento’ o ‘Non
farlo’, ma avrebbe accettato la sua decisione, perché non si sarebbe aspettata niente di
meno da lui. E così si preparò mentalmente ad affrontare la difficoltà di dire quello che
sapeva avrebbe dovuto dire sin da quando Silente era morto.
‘Ginny, ascolta...’ disse molto piano, appena la confusione della conversazione aumentò
attorno a loro e le persone cominciarono ad alzarsi in piedi. ‘Non posso più avere a che
fare con te. Dobbiamo smettere di vederci. Non possiamo stare assieme.’
Lei disse, con un sorriso stranamente distorto, ‘È per qualche stupida, nobile ragione,
vero?’ ‘Sono state come... come qualcosa tratto dalla vita di qualcun altro, queste poche
ultime settimane con te,’ disse Harry. ‘Ma non posso... non possiamo... ho cose da fare
da solo, ora.’
Lei non pianse, semplicemente lo guardò.
‘Voldemort usa le persone a cui i suoi nemici sono vicini. Ti ha già usata come esca una
volta, e solo perchè eri la sorella del mio migliore amico. Pensa quanto saresti in pericolo
se continuassimo a stare insieme. Lo saprebbe, lo scoprirebbe. Proverebbe ad arrivere a
me attraverso te.’
‘E se a me non importasse?’ disse Ginny fiera.
‘A me importa,’ disse Harry. ‘Come pensi mi sentirei se questo fosse il tuo funerale... e
fosse per colpa mia..’
Lei guardò lontano, oltre il lago.
‘Io non ho mai veramente rinunciato a te,’ disse lei. ‘Mai veramente. Ho sempre sperato...
Hermione mi diceva di continuare con la mia vita, magari di uscire con altre persone, di
essere meno ansiosa quando c’eri tu, perchè non riuscivo mai a parlare se eri nella
stanza, ricordi? E pensava che mi avresti notato di più se io fossi stata un po’ più – me
stessa.’
‘Ragazza intelligente, quella Hermione,’ disse Harry, cercando di sorridere. ‘Desidererei
solo
avertelo chiesto prima. Avremmo potuto avere molto più tempo... mesi... forse anni...’
‘Ma sei stato troppo indaffarato a salvare il mondo dei maghi,’ disse Ginny quasi ridendo.
‘Beh... non posso dire di essere sorpresa. Sapevo che sarebbe successo, alla fine. Sapevo
che non saresti stato tranquillo finché non avessi dato la caccia a Voldemort. Forse è per
questo che mi piaci così tanto.’
Harry non riusciva a sopportare di sentirle dire quelle cose e non pensava di riuscire a
mantenere la sua risolutezza se fosse rimasto seduto davanti a lei.
Vide che Ron stava abbracciando Hermione e le accarezzava i capelli mentre lei
singhiozzava sulla sua spalla, e le lacrime gli gocciolavano dalla punta del lungo naso.
Con un gesto triste, Harry si alzò, voltò le spalle a Ginny e alla tomba di Silente e
s’incamminò lontano, costeggiando il lago. Muoversi gli sembrava molto più sopportabile
che restare fermo: proprio come se iniziare al più presto a rintracciare gli Horcrux e
uccidere Voldemort gli sembrava molto meglio che aspettare a farlo...
‘Harry!’ Si voltò. Rufus Scrimgeour stava zoppicando rapidamente verso di lui lungo la
riva del lago, appoggiandosi al bastone da passeggio.
‘Speravo di poter scambiare due parole... ti dispiace se faccio un pezzo di strada con te?’
‘No,’ disse Harry con indifferenza, e riprese a camminare.
‘Harry, questa è stata una terribile tragedia,’ disse Scrimgeour calmo, ‘Non ti so dire
come sono inorridito quando l’ho saputo. Silente era un grandissimo mago. Avevamo le
nostre divergenze di opinione, come sai, ma nessuno sa meglio di me –‘
“Cosa vuole?” chiese Harry in tono deciso.
Scrimgeour sembrò infastidito ma, come prima, cambiò in fretta la sua espressione in
una di addolorata comprensione.
“Ora chiaramente ti senti a pezzi,” disse. “So che eri molto legato a Silente. Penso che tu
sia stato il suo alunno preferito. L’unione tra voi due–”
“Cosa vuole?” ripetè Harry, fermandosi.
Anche Scrimgeour si fermò, appoggiato al suo bastone, e fissò Harry, questa volta con un
espressione pungente.
“Si dice che tu fossi con lui quando lasciò la scuola, la notte in cui è morto.”
“Chi lo dice?” disse Harry.
“Qualcuno ha catturato un Mangiamorte in cima alla torre, dopo la morte di Silente. E
c’erano due manici di scopa là su. Il Ministero sa fare due più due, sai Harry?”
“Felice di saperlo,” disse Harry. “Comunque, dove sono andato con Silente e quello che
abbiamo fatto sono affari miei. Lui non voleva che nessun altro lo sapesse.”
“La tua lealtà è ammirevole, certamente,” disse Scrimgeour, che sembrava trattenere a
stento la sua irritazione, “Ma Silente se n’é andato, Harry. Se n’è andato per sempre.”
“Se ne sarà andato dalla scuola solo quando qui nessuno sarà più leale nei suoi
confronti,” disse Harry, sorridendo tra se.
“Mio caro ragazzo…neanche Silente può ritornare dal –”
“Non sto dicendo che può. Lei non può capire. Comunque non ho nient’altro da dirle.”
Scrimgeour esitò per un momento, poi disse, in quello che supponeva fosse un tono
delicato,
“il Ministero può offrirti qualunque tipo di protezione, lo sai, Harry. Sarei molto lieto di
mettere una coppia dei miei Auror al tuo servizio –”
Harry rise.
“Voldemort in persona mi vuole uccidere, e gli Auror non lo fermeranno. Quindi grazie
dell’offerta, ma non posso accettare.”
“Quindi,” chiese Scrimgeour, la sua voce era fredda ora, “la richiesta che ti ho fatto a
Natale –”
“Quale richiesta? Ah, già … quella in cui mi chiedeva di dire al mondo che lei sta facendo
un ottimo lavoro, per –”
“ – per alzare il morale di tutti!” scattò Scrimgeour.
Harry riflettè per qualche secondo.
“Avete rilasciato Stean Picchetto?”
Scrimgeour divenne di un ripugnante color porpora, che ricordava incredibilmente lo zio
Vernon. “Vedo che sei –”
“ – un uomo di Silente in tutto e per tutto,” disse Harry. “Lo so.”
Scrimgeour lo fissò per un momento, quindi si girò e se ne andò zoppicando, senza
aggiungere un’altra parola. Harry riuscì a vedere Percy e il resto della delegazione del
Ministero che lo stava aspettando, lanciando sguardi nervosi verso Hagrid e Grop che
stavano singhiozzando nei loro sedili. Ron e Hermione si avvicinarono in fretta a Harry,
passando a fianco di Scrimgeour; Harry si girò e si incamminò lentamente verso di loro,
aspettando che arrivassero, ed infine si misero all’ombra di un faggio, dove si erano
seduti in tempi più felici.
“Che cosa voleva Scrimgeour?” sussurrò Hermione.
“La stessa cosa che voleva a Natale,” disse Harry scrollando le spalle. “voleva che gli dessi
delle informazioni su Silente, e voleva anche che diventassi il nuovo testimonial del
Ministero.”
Per un attimo sembrò che Ron stesse lottando con se stesso, poi disse piano ad
Hermione,
“Fammi tornare indietro a picchiare Percy!”
“No,” disse lei fermamente, afferrandolo per un braccio.
“Mi farà sentire meglio!”
Harry rise. Anche Hermione sorrise leggermente, ma il suo sorriso si spense non appena
guardò il castello.
“Non riesco ancora ad accettare l’idea che potremmo non tornarci mai più.” Disse
dolcemente. “Come può chiudere, Hogwarts?”
‘Forse non chiuderà’, disse Ron. ‘Non siamo più in pericolo qui di quanto non lo saremmo
a casa, non è vero? E’ lo stesso dappertutto adesso. Oserei dire che Hogwarts è anche più
sicura, ci sono più maghi all’ interno a difenderla, Che ne pensi, Harry?'
'Io non tornerò neanche se dovesse riaprire,' disse Harry.
Ron lo guardò a bocca aperta, ma Hermione disse tristemente, 'Sapevo che l’avresti detto.
Ma allora dove andrai?
'Tornerò per l’ultima volta dai Dursley, perché Silente voleva che lo facessi.' disse Harry.
'Ma sarò una visita breve, e poi me ne andrò.'
'Ma dove andrai, se non tornerai alla scuola?'
'Pensavo che potrei tornare a Godric's Hollow,' borbottò Harry. Stava rimuginando
quell’idea nella testa fin dalla notte in cui era morto Silente. 'Per me, tutto è cominciato
li. Ho un presentimento che devo andare li. E poi potrei visitare le tombe dei miei
genitori; mi piacerebbe farlo.'
‘E dopo che farai?’ chiese Ron.
‘Dopo dovrò trovare gli altri Horcrux, non è così? Disse Harry, gli occhi fissi sulla tomba
bianca di Silente, che si rifletteva nell’acqua sull’altra sponda del lago. Questo è quanto
voleva che facessi, per questo mia ha rivelato tutto su di essi. Se Silente aveva ragione – e
sono sicuro di si – ce ne sono in giro ancora quattro.
Devo trovarli e distruggerli, poi potrò andare alla caccia della settima parte dell’anima di
Voldemort, la parte che è ancora nel suo corpo, e io sarò quello che lo ucciderà. E se nel
frattempo dovessi incontrare Severus Piton, aggiunse, meglio per me e peggio per lui’. Ci
fu un lungo silenzio. La folla adesso si era quasi dispersa, i ritardatari si tenevano ben
alla larga dalla figura monumentale di Grop che teneva tra le braccia Hagrid, le cui grida
di dolore ancora echeggiavano attraverso l’acqua. ‘Noi verremo li, Harry’, disse Ron.
‘Cosa?’
‘A casa dei tuoi zii,’ disse Ron. ‘E poi verremo con te, dovunque tu vada.’
‘No -‘ disse rapidamente Harry; non voleva questo, voleva che capissero che avrebbe
affrontato da solo il suo viaggio più pericoloso.
’Ce lo hai detto già una volta,' disse Hermione a bassa voce, 'che c’è stato un tempo per
tornare indietro, se lo avessimo voluto. Quel tempo è passato, Harry.’ ‘Saremo con te
qualsiasi cosa accada,' disse Ron. 'ma, amico, dovrai fare un salto a casa dei miei prima
di ogni altra cosa, anche prima di andare a Godric's Hollow.'
'Perché?'
'Il matrimonio di Bill e Fleur, te lo sei scordato?'
Harry lo guardò stupito; l’idea che una cosa così normale come un matrimonio potesse
ancora esistere, sembrava incredibile, e meravigliosa.
‘Si, non possiamo perdercelo,’ disse alla fine.
La mano di Harry si chiuse istintivamente attorno al falso Horcrux, ma nonostante tutto,
nonostante il cammino oscuro e tortuoso che vedeva di fronte a lui, nonostante lo
scontro finale con Voldemort che sapeva inevitabile, tra un mese, un anno, dieci anni...
Harry sentiva il suo cuore scaldarsi al pensiero che era rimasto ancora un prezioso
giorno da trascorrere con Ron e Hermione.
 FINE
